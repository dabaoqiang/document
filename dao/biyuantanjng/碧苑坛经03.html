<!DOCTYPE html>
<html lang="zh-CN" data-theme="light">
  <head>
    <meta charset="utf-8" />
    <meta name="viewport" content="width=device-width,initial-scale=1" />
    <meta name="generator" content="VuePress 2.0.0-beta.59" />
    <meta name="theme" content="VuePress Theme Hope" />
    <meta property="og:url" content="https://github.com/dabaoqiang/document.git/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html"><meta property="og:site_name" content="学习汇总"><meta property="og:title" content="碧苑坛经03"><meta property="og:description" content="十六，阐教宏道 诸生，贫道昨日上座所讲之道，虽曰道体无为，法身实际，但要知得道体不离常体之外，法身即在色身之中。色身坚固，是外相有为功德之所庄严；法身清静，是内相无为功德之所庄严。内外双清，两者既悟，则神明解脱，无上最上不坏真空，大光明，大圆满，无能胜，万神朝礼，役使雷霆，三界持卫，五帝司迎，洞慧交澈了也。这又非有为功德之所熏修的。诸生，固精养气，则气..."><meta property="og:type" content="article"><meta property="og:updated_time" content="2022-12-23T02:54:47.000Z"><meta property="og:locale" content="zh-CN"><meta property="article:tag" content="传统学习"><meta property="article:tag" content="道家学习"><meta property="article:modified_time" content="2022-12-23T02:54:47.000Z"><title>碧苑坛经03 | 学习汇总</title><meta name="description" content="十六，阐教宏道 诸生，贫道昨日上座所讲之道，虽曰道体无为，法身实际，但要知得道体不离常体之外，法身即在色身之中。色身坚固，是外相有为功德之所庄严；法身清静，是内相无为功德之所庄严。内外双清，两者既悟，则神明解脱，无上最上不坏真空，大光明，大圆满，无能胜，万神朝礼，役使雷霆，三界持卫，五帝司迎，洞慧交澈了也。这又非有为功德之所熏修的。诸生，固精养气，则气...">
    <style>
      :root {
        --bg-color: #fff;
      }

      html[data-theme="dark"] {
        --bg-color: #1d2025;
      }

      html,
      body {
        background: var(--bg-color);
      }
    </style>
    <script>
      const userMode = localStorage.getItem("vuepress-theme-hope-scheme");
      const systemDarkMode =
        window.matchMedia &&
        window.matchMedia("(prefers-color-scheme: dark)").matches;

      if (userMode === "dark" || (userMode !== "light" && systemDarkMode)) {
        document.querySelector("html").setAttribute("data-theme", "dark");
      }
    </script>
    <link rel="preload" href="/document/assets/style-9ab4ac51.css" as="style"><link rel="stylesheet" href="/document/assets/style-9ab4ac51.css">
    <link rel="modulepreload" href="/document/assets/app-661cde9b.js"><link rel="modulepreload" href="/document/assets/framework-c783cf0c.js"><link rel="modulepreload" href="/document/assets/碧苑坛经03.html-35e1e2ef.js"><link rel="modulepreload" href="/document/assets/碧苑坛经03.html-85c6135d.js">
  </head>
  <body>
    <div id="app"><!--[--><!--[--><!--[--><span tabindex="-1"></span><a href="#main-content" class="skip-link sr-only">跳至主要內容</a><!--]--><div class="theme-container has-toc"><!--[--><!--[--><header class="navbar"><div class="navbar-left"><button class="toggle-sidebar-button" title="Toggle Sidebar"><span class="icon"></span></button><!--[--><!----><!--]--><a href="/document/" class="brand"><img class="logo" src="/document/logo.svg" alt="学习汇总"><!----><span class="site-name hide-in-pad">学习汇总</span></a><!--[--><!----><!--]--></div><div class="navbar-center"><!--[--><!----><!--]--><nav class="nav-links"><div class="nav-item hide-in-mobile"><a href="/document/" class="nav-link" aria-label="项目主页"><span class="icon iconfont icon-home"></span>项目主页<!----></a></div><div class="nav-item hide-in-mobile"><a href="/document/demo/" class="nav-link" aria-label="案例"><span class="icon iconfont icon-discover"></span>案例<!----></a></div><div class="nav-item hide-in-mobile"><a href="/document/buddhism/" class="nav-link" aria-label="释家"><span class="icon iconfont icon-creative"></span>释家<!----></a></div><div class="nav-item hide-in-mobile"><a href="/document/dao/" class="nav-link active" aria-label="道家"><span class="icon iconfont icon-creative"></span>道家<!----></a></div><div class="nav-item hide-in-mobile"><a href="/document/java/" class="nav-link" aria-label="java"><span class="icon iconfont icon-creative"></span>java<!----></a></div></nav><!--[--><!----><!--]--></div><div class="navbar-right"><!--[--><!----><!--]--><!----><div class="nav-item"><a class="repo-link" href="https://github.com/dabaoqiang/document.git" target="_blank" rel="noopener noreferrer" aria-label="GitHub"><svg xmlns="http://www.w3.org/2000/svg" class="icon github-icon" viewBox="0 0 1024 1024" fill="currentColor" aria-label="github icon" style="width:1.25rem;height:1.25rem;vertical-align:middle;"><path d="M511.957 21.333C241.024 21.333 21.333 240.981 21.333 512c0 216.832 140.544 400.725 335.574 465.664 24.49 4.395 32.256-10.07 32.256-23.083 0-11.69.256-44.245 0-85.205-136.448 29.61-164.736-64.64-164.736-64.64-22.315-56.704-54.4-71.765-54.4-71.765-44.587-30.464 3.285-29.824 3.285-29.824 49.195 3.413 75.179 50.517 75.179 50.517 43.776 75.008 114.816 53.333 142.762 40.79 4.523-31.66 17.152-53.377 31.19-65.537-108.971-12.458-223.488-54.485-223.488-242.602 0-53.547 19.114-97.323 50.517-131.67-5.035-12.33-21.93-62.293 4.779-129.834 0 0 41.258-13.184 134.912 50.346a469.803 469.803 0 0 1 122.88-16.554c41.642.213 83.626 5.632 122.88 16.554 93.653-63.488 134.784-50.346 134.784-50.346 26.752 67.541 9.898 117.504 4.864 129.834 31.402 34.347 50.474 78.123 50.474 131.67 0 188.586-114.73 230.016-224.042 242.09 17.578 15.232 33.578 44.672 33.578 90.454v135.85c0 13.142 7.936 27.606 32.854 22.87C862.25 912.597 1002.667 728.747 1002.667 512c0-271.019-219.648-490.667-490.71-490.667z"></path></svg></a></div><div class="nav-item hide-in-mobile"><button class="outlook-button" tabindex="-1" ariahidden="true"><svg xmlns="http://www.w3.org/2000/svg" class="icon outlook-icon" viewBox="0 0 1024 1024" fill="currentColor" aria-label="outlook icon"><path d="M224 800c0 9.6 3.2 44.8 6.4 54.4 6.4 48-48 76.8-48 76.8s80 41.6 147.2 0 134.4-134.4 38.4-195.2c-22.4-12.8-41.6-19.2-57.6-19.2C259.2 716.8 227.2 761.6 224 800zM560 675.2l-32 51.2c-51.2 51.2-83.2 32-83.2 32 25.6 67.2 0 112-12.8 128 25.6 6.4 51.2 9.6 80 9.6 54.4 0 102.4-9.6 150.4-32l0 0c3.2 0 3.2-3.2 3.2-3.2 22.4-16 12.8-35.2 6.4-44.8-9.6-12.8-12.8-25.6-12.8-41.6 0-54.4 60.8-99.2 137.6-99.2 6.4 0 12.8 0 22.4 0 12.8 0 38.4 9.6 48-25.6 0-3.2 0-3.2 3.2-6.4 0-3.2 3.2-6.4 3.2-6.4 6.4-16 6.4-16 6.4-19.2 9.6-35.2 16-73.6 16-115.2 0-105.6-41.6-198.4-108.8-268.8C704 396.8 560 675.2 560 675.2zM224 419.2c0-28.8 22.4-51.2 51.2-51.2 28.8 0 51.2 22.4 51.2 51.2 0 28.8-22.4 51.2-51.2 51.2C246.4 470.4 224 448 224 419.2zM320 284.8c0-22.4 19.2-41.6 41.6-41.6 22.4 0 41.6 19.2 41.6 41.6 0 22.4-19.2 41.6-41.6 41.6C339.2 326.4 320 307.2 320 284.8zM457.6 208c0-12.8 12.8-25.6 25.6-25.6 12.8 0 25.6 12.8 25.6 25.6 0 12.8-12.8 25.6-25.6 25.6C470.4 233.6 457.6 220.8 457.6 208zM128 505.6C128 592 153.6 672 201.6 736c28.8-60.8 112-60.8 124.8-60.8-16-51.2 16-99.2 16-99.2l316.8-422.4c-48-19.2-99.2-32-150.4-32C297.6 118.4 128 291.2 128 505.6zM764.8 86.4c-22.4 19.2-390.4 518.4-390.4 518.4-22.4 28.8-12.8 76.8 22.4 99.2l9.6 6.4c35.2 22.4 80 12.8 99.2-25.6 0 0 6.4-12.8 9.6-19.2 54.4-105.6 275.2-524.8 288-553.6 6.4-19.2-3.2-32-19.2-32C777.6 76.8 771.2 80 764.8 86.4z"></path></svg><div class="outlook-dropdown"><!----></div></button></div><!----><!--[--><!----><!--]--><button class="toggle-navbar-button" aria-label="Toggle Navbar" aria-expanded="false" aria-controls="nav-screen"><span class="button-container"><span class="button-top"></span><span class="button-middle"></span><span class="button-bottom"></span></span></button></div></header><!----><!--]--><!----><div class="toggle-sidebar-wrapper"><span class="arrow left"></span></div><aside class="sidebar"><!--[--><!----><!--]--><ul class="sidebar-links"><li><!--[--><a href="/document/dao/" class="nav-link sidebar-link sidebar-page" aria-label="道家"><span class="icon iconfont icon-discover"></span>道家<!----></a><ul class="sidebar-sub-headers"></ul><!--]--></li><li><section class="sidebar-group"><button class="sidebar-heading clickable active"><span class="icon iconfont icon-discover"></span><a href="/document/dao/biyuantanjng/" class="title">碧苑坛经</a><span class="arrow down"></span></button><ul class="sidebar-links"><li><!--[--><a href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F.html" class="nav-link sidebar-link sidebar-page" aria-label="碧苑坛经01"><span class="icon iconfont icon-page"></span>碧苑坛经01<!----></a><ul class="sidebar-sub-headers"></ul><!--]--></li><li><!--[--><a href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F02.html" class="nav-link sidebar-link sidebar-page" aria-label="碧苑坛经02"><span class="icon iconfont icon-page"></span>碧苑坛经02<!----></a><ul class="sidebar-sub-headers"></ul><!--]--></li><li><!--[--><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html" class="router-link-active router-link-exact-active nav-link active sidebar-link sidebar-page active" aria-label="碧苑坛经03"><span class="icon iconfont icon-page"></span>碧苑坛经03<!----></a><ul class="sidebar-sub-headers"><li class="sidebar-sub-header"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十六-阐教宏道" class="router-link-active router-link-exact-active nav-link sidebar-link heading" aria-label="十六，阐教宏道"><!---->十六，阐教宏道<!----></a><ul class="sidebar-sub-headers"></ul></li><li class="sidebar-sub-header"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十七-济度人生" class="router-link-active router-link-exact-active nav-link sidebar-link heading" aria-label="十七，济度人生"><!---->十七，济度人生<!----></a><ul class="sidebar-sub-headers"></ul></li><li class="sidebar-sub-header"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十八-智慧光明" class="router-link-active router-link-exact-active nav-link sidebar-link heading" aria-label="十八，智慧光明"><!---->十八，智慧光明<!----></a><ul class="sidebar-sub-headers"></ul></li><li class="sidebar-sub-header"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十九-神通妙用" class="router-link-active router-link-exact-active nav-link sidebar-link heading" aria-label="十九，神通妙用"><!---->十九，神通妙用<!----></a><ul class="sidebar-sub-headers"></ul></li><li class="sidebar-sub-header"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#二十-了悟生死" class="router-link-active router-link-exact-active nav-link sidebar-link heading" aria-label="二十，了悟生死"><!---->二十，了悟生死<!----></a><ul class="sidebar-sub-headers"></ul></li><li class="sidebar-sub-header"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#二十一-功德圆满" class="router-link-active router-link-exact-active nav-link sidebar-link heading" aria-label="二十一，功德圆满"><!---->二十一，功德圆满<!----></a><ul class="sidebar-sub-headers"></ul></li></ul><!--]--></li><li><!--[--><a href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F04.html" class="nav-link sidebar-link sidebar-page" aria-label="碧苑坛经04"><span class="icon iconfont icon-page"></span>碧苑坛经04<!----></a><ul class="sidebar-sub-headers"></ul><!--]--></li></ul></section></li><li><section class="sidebar-group"><button class="sidebar-heading clickable"><span class="icon iconfont icon-discover"></span><a href="/document/dao/kunlunjf/" class="title">昆仑语录</a><span class="arrow right"></span></button><!----></section></li></ul><!--[--><!----><!--]--></aside><!--[--><main class="page" id="main-content"><!--[--><!----><nav class="breadcrumb disable"></nav><div class="page-title"><h1><span class="icon iconfont icon-page"></span>碧苑坛经03</h1><div class="page-info"><span class="author-info" aria-label="作者🖊" data-balloon-pos="down"><svg xmlns="http://www.w3.org/2000/svg" class="icon author-icon" viewBox="0 0 1024 1024" fill="currentColor" aria-label="author icon"><path d="M649.6 633.6c86.4-48 147.2-144 147.2-249.6 0-160-128-288-288-288s-288 128-288 288c0 108.8 57.6 201.6 147.2 249.6-121.6 48-214.4 153.6-240 288-3.2 9.6 0 19.2 6.4 25.6 3.2 9.6 12.8 12.8 22.4 12.8h704c9.6 0 19.2-3.2 25.6-12.8 6.4-6.4 9.6-16 6.4-25.6-25.6-134.4-121.6-240-243.2-288z"></path></svg><span><a class="author-item" href="https://github.com/dabaoqiang/document.git" target="_blank" rel="noopener noreferrer">Mr.Dabaoqiang</a></span><span property="author" content="Mr.Dabaoqiang"></span></span><!----><span class="date-info" aria-label="写作日期📅" data-balloon-pos="down"><svg xmlns="http://www.w3.org/2000/svg" class="icon calendar-icon" viewBox="0 0 1024 1024" fill="currentColor" aria-label="calendar icon"><path d="M716.4 110.137c0-18.753-14.72-33.473-33.472-33.473-18.753 0-33.473 14.72-33.473 33.473v33.473h66.993v-33.473zm-334.87 0c0-18.753-14.72-33.473-33.473-33.473s-33.52 14.72-33.52 33.473v33.473h66.993v-33.473zm468.81 33.52H716.4v100.465c0 18.753-14.72 33.473-33.472 33.473a33.145 33.145 0 01-33.473-33.473V143.657H381.53v100.465c0 18.753-14.72 33.473-33.473 33.473a33.145 33.145 0 01-33.473-33.473V143.657H180.6A134.314 134.314 0 0046.66 277.595v535.756A134.314 134.314 0 00180.6 947.289h669.74a134.36 134.36 0 00133.94-133.938V277.595a134.314 134.314 0 00-133.94-133.938zm33.473 267.877H147.126a33.145 33.145 0 01-33.473-33.473c0-18.752 14.72-33.473 33.473-33.473h736.687c18.752 0 33.472 14.72 33.472 33.473a33.145 33.145 0 01-33.472 33.473z"></path></svg><span><!----></span><meta property="datePublished" content="2022-12-22T12:34:57.000Z"></span><span class="category-info" aria-label="分类🌈" data-balloon-pos="down"><svg xmlns="http://www.w3.org/2000/svg" class="icon category-icon" viewBox="0 0 1024 1024" fill="currentColor" aria-label="category icon"><path d="M148.41 106.992h282.176c22.263 0 40.31 18.048 40.31 40.31V429.48c0 22.263-18.047 40.31-40.31 40.31H148.41c-22.263 0-40.311-18.047-40.311-40.31V147.302c0-22.263 18.048-40.31 40.311-40.31zM147.556 553.478H429.73c22.263 0 40.311 18.048 40.311 40.31v282.176c0 22.263-18.048 40.312-40.31 40.312H147.555c-22.263 0-40.311-18.049-40.311-40.312V593.79c0-22.263 18.048-40.311 40.31-40.311zM593.927 106.992h282.176c22.263 0 40.31 18.048 40.31 40.31V429.48c0 22.263-18.047 40.31-40.31 40.31H593.927c-22.263 0-40.311-18.047-40.311-40.31V147.302c0-22.263 18.048-40.31 40.31-40.31zM730.22 920.502H623.926c-40.925 0-74.22-33.388-74.22-74.425V623.992c0-41.038 33.387-74.424 74.425-74.424h222.085c41.038 0 74.424 33.226 74.424 74.067v114.233c0 10.244-8.304 18.548-18.547 18.548s-18.548-8.304-18.548-18.548V623.635c0-20.388-16.746-36.974-37.33-36.974H624.13c-20.585 0-37.331 16.747-37.331 37.33v222.086c0 20.585 16.654 37.331 37.126 37.331H730.22c10.243 0 18.547 8.304 18.547 18.547 0 10.244-8.304 18.547-18.547 18.547z"></path></svg><span class="category-item category0" role>经典文化</span><meta property="articleSection" content="经典文化"></span><span class="tag-info" aria-label="标签🏷" data-balloon-pos="down"><svg xmlns="http://www.w3.org/2000/svg" class="icon tag-icon" viewBox="0 0 1024 1024" fill="currentColor" aria-label="tag icon"><path d="M939.902 458.563L910.17 144.567c-1.507-16.272-14.465-29.13-30.737-30.737L565.438 84.098h-.402c-3.215 0-5.726 1.005-7.634 2.913l-470.39 470.39a10.004 10.004 0 000 14.164l365.423 365.424c1.909 1.908 4.42 2.913 7.132 2.913s5.223-1.005 7.132-2.913l470.39-470.39c2.01-2.11 3.014-5.023 2.813-8.036zm-240.067-72.121c-35.458 0-64.286-28.828-64.286-64.286s28.828-64.285 64.286-64.285 64.286 28.828 64.286 64.285-28.829 64.286-64.286 64.286z"></path></svg><span class="tag-item tag-item2" role>传统学习</span><span class="tag-item tag-item6" role>道家学习</span><meta property="keywords" content="传统学习,道家学习"></span><span class="reading-time-info" aria-label="阅读时间⌛" data-balloon-pos="down"><svg xmlns="http://www.w3.org/2000/svg" class="icon timer-icon" viewBox="0 0 1024 1024" fill="currentColor" aria-label="timer icon"><path d="M799.387 122.15c4.402-2.978 7.38-7.897 7.38-13.463v-1.165c0-8.933-7.38-16.312-16.312-16.312H256.33c-8.933 0-16.311 7.38-16.311 16.312v1.165c0 5.825 2.977 10.874 7.637 13.592 4.143 194.44 97.22 354.963 220.201 392.763-122.204 37.542-214.893 196.511-220.2 389.397-4.661 5.049-7.638 11.651-7.638 19.03v5.825h566.49v-5.825c0-7.379-2.849-13.981-7.509-18.9-5.049-193.016-97.867-351.985-220.2-389.527 123.24-37.67 216.446-198.453 220.588-392.892zM531.16 450.445v352.632c117.674 1.553 211.787 40.778 211.787 88.676H304.097c0-48.286 95.149-87.382 213.728-88.676V450.445c-93.077-3.107-167.901-81.297-167.901-177.093 0-8.803 6.99-15.793 15.793-15.793 8.803 0 15.794 6.99 15.794 15.793 0 80.261 63.69 145.635 142.01 145.635s142.011-65.374 142.011-145.635c0-8.803 6.99-15.793 15.794-15.793s15.793 6.99 15.793 15.793c0 95.019-73.789 172.82-165.96 177.093z"></path></svg><span>大约 37 分钟</span><meta property="timeRequired" content="PT37M"></span></div><hr></div><div class="toc-place-holder"><aside id="toc"><div class="toc-header">此页内容</div><div class="toc-wrapper"><ul class="toc-list"><!--[--><li class="toc-item"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十六-阐教宏道" class="router-link-active router-link-exact-active toc-link level2">十六，阐教宏道</a></li><!----><!--]--><!--[--><li class="toc-item"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十七-济度人生" class="router-link-active router-link-exact-active toc-link level2">十七，济度人生</a></li><!----><!--]--><!--[--><li class="toc-item"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十八-智慧光明" class="router-link-active router-link-exact-active toc-link level2">十八，智慧光明</a></li><!----><!--]--><!--[--><li class="toc-item"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#十九-神通妙用" class="router-link-active router-link-exact-active toc-link level2">十九，神通妙用</a></li><!----><!--]--><!--[--><li class="toc-item"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#二十-了悟生死" class="router-link-active router-link-exact-active toc-link level2">二十，了悟生死</a></li><!----><!--]--><!--[--><li class="toc-item"><a aria-current="page" href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F03.html#二十一-功德圆满" class="router-link-active router-link-exact-active toc-link level2">二十一，功德圆满</a></li><!----><!--]--></ul></div></aside></div><!----><div class="theme-hope-content"><h1 id="碧苑坛经" tabindex="-1"><a class="header-anchor" href="#碧苑坛经" aria-hidden="true">#</a> 碧苑坛经</h1><h2 id="十六-阐教宏道" tabindex="-1"><a class="header-anchor" href="#十六-阐教宏道" aria-hidden="true">#</a> 十六，阐教宏道</h2><p>诸生，贫道昨日上座所讲之道，虽曰道体无为，法身实际，但要知得道体不离常体之外，法身即在色身之中。色身坚固，是外相有为功德之所庄严；法身清静，是内相无为功德之所庄严。内外双清，两者既悟，则神明解脱，无上最上不坏真空，大光明，大圆满，无能胜，万神朝礼，役使雷霆，三界持卫，五帝司迎，洞慧交澈了也。这又非有为功德之所熏修的。诸生，固精养气，则气住精凝。自息火回风，则精化为气，熏蒸四大，和合万神。真火无烟则气清，神水不漏则神静。气清则化神，神静则合虚。虚极静笃，则元真复，而九还七返，复命归根。归根即命立而真性存。真性存则道体彰。道体彰则法身现。诸生，此自有为中修无为之道体，自无用中修有用之法身。色身有寿命，法身有慧命。寿命由天不由已，故色身有轮回生死，劫运循环；慧命由我不由天，故法身威权自在，解脱无碍。诸生，色身之寿命有限，定业难逃，天要使死，不得不死。法身之慧命无穷，神通广大，永证无生，方得长生了。诸生，色身纵留万年，止名为妖，不名为道。法身去来常在，朝闻道，夕死可矣至圣之真言也。法身死而不亡，故名长寿。色身死而复死，故为无常。诸生若悟得法身，则能使那短命无常之人，俱可为长寿矣。若执着色身为相，反使那无量长寿而落轮回了也。总诀一言，乃把色身看破，万虑皆空，真诚精修，一尘不染，莫使法身破色身裹住，只使色身看破，把法身度脱，岂非法轮大转，道运兴行么？今乃所讲阐孝宏道，全仗法轮常转。要使祖道重辉，若不指明众生法身，谁来覆护呢？所谓教不宏则道不明，道不明则法不能行，法不能行，则道不能宏了。至圣有云：“人能宏道，非道宏人。”只要你们各认取宏道之人，行取那宏道之法，讲出那明道之机，何愁道脉不兴，祖风衰落哉！</p><p>余幼时少学，书未博读，不通儒释，呆呆参访道学，云游方内数十年，务欲穷源。所参者，参自己之良知；所问者，问本来之慧性而已。内参既久，则良知独露于丹台；内问既深，则慧性生白于虚室。内有主人，何妨接宾应客；内有真宗，故欲阐教宏道。诸生，余不敏于文，有惭于三洞瑶函。少读丹经，无从钞真仙宝诀。因余性好懒，爱闲喜静，常参慧命，深入希夷，抛开万事，独抱真元，哪里有功夫读儒书看丹经。所以直到如今，诸不能文，口拙言钝，将这至大真言，至秘玄机，粗粗俗俗直言说些未泄的密语，与你们听听。然而，道本无言，何须说法？经原无学，何必开堂？教尚无为，何苦多事？这个道，人人有分，不可须臾离也。不拘在俗在道，亦可悟，亦可参，何必脱俗出家，访师觅友。只为这生死一事，心头不了，所以饥餐觅食，东西驰逸，海角天涯求个复命归根之法。幸而有那玉清上清太清，授经说法立教开坛，阐扬传钵，派演于今。所有那儒门周子二程子张子朱子，受授圣经之秘，发明心法之要。再那《金刚经》、《楞严经》、《心经》、乃释氏真谛，静身脱欲之玄奥。三教所同，唯为性命一道，都是慈悲度厄，救苦济生之心法。今有我，乃叨列邱祖门下，依例而行，宣传法宝，受授阐扬而已。诸生，我乃一介凡夫，不会神通，单知平常日用的功夫，教人开悟，不过是为道门中持行守戒的人。不比那卖诀化缘，游手好闲，白口吃饭，白手着衣，安能明得生死之辈。所以我只把自己的精神奋发起来，为普度之计。上则兴教相，下则利群生。原系为众生，不是为已。</p><p>我龙门乃始于元朝邱祖，兴玄阐化，到今四百年来，高人罕见，志士难逢。今我道末，不期于三十年心奉持戒，守律循规，参访求真，天从志愿，王屋逢师，九宫受法，二十多年。天开道运，欣遇皇朝，得逢盛世，绅宦好善，士商乐施，同志有缘，皈修遇时，因在都中开坛设戒。寒暑八度，风动千真，羽俗有缘，莫不皈依戒定，直入清虚妙道。贫道唯凭这一点灵机，真诚默运，感动天恩，得真际遇，僭登法座，妄作律师而已。至于大阐玄门，普宏道场，贫道之至素愿也。诸生不可信那疑诮作孽的话，死守蒲团，闭喉咬齿，假装道相，久后自误。若是此等人，口说常应常静。应什么？连自己的性命难顾，怎能顾得上他人性命哉！</p><p>尔等须听着，“戒律经文出《道藏》，依科传戒非虚妄。只因阐教度群生，愿尔迷徒休毁谤。劝同人，开肚量，忍辱修真宏教相。定慧双修福德深，普度众生离苦洋。受戒生，先断障，障若除兮光明亮。何愁慧性少光辉，只虑光芒万万丈。韬焰保命慧方长，不住延生离幻相。抱纯养素学无为，慧命延长归浩荡。若是拘拘图色身，不知身死孰长生。不肯度人唯自了，那得仙师度我们。现成衣，自在饭，一口一身谁备办。米邱面山怎得消，滴水洪波阿鼻喊。哄人供养图安逸，暖衣饱饭并不渴。巧语花言道已成，飞升度汝相携挈。外护闻言供更勤，蚩蚩指望水中金。几个凡人能自悟，谁年谁月便飞升。慧悟之人无嫉妒，静则无为先自度。动时宏道度同人，万语千言唯一悟。唯一悟，缘普度，普度心虔坚且固。道宏教阐祖风扬，解脱真空心性和。”</p><h2 id="十七-济度人生" tabindex="-1"><a class="header-anchor" href="#十七-济度人生" aria-hidden="true">#</a> 十七，济度人生</h2><p>诸子，我所说阐教宏道，原非为已，亦不为教，只为着体道法天，济度众生。昔三教圣人，若不为众生，何得立教传经，宣坛显实，曲垂方便，费尽仁心耶？</p><p>诸子，儒门是至圣先师。德参太极，道集大成；毋固毋必，毋我毋人；删书定乐，赞易执礼；在在行春秋之化，方方阐孝义之经；道传曾孟，一肩重任；为万世之儒师，作生民之教主。若非曾孟受授于周朝，程朱阐守于宋代，安有今日哉？</p><p>释氏自西方释迦牟尼佛祖，雪山苦行，弃国辞家，降伏身心，功圆行满；五蕴皆空，六根清静；显诸妙相，化现十方。至汉明帝，金人入梦，白马西来，传五千四十八卷，金刚般若真经，教流东士，名号如来，法传六祖，崇尊梵刹金仙，大乘慈悲至尊。若非我佛传经，那能今日咸崇金身罗汉哉？</p><p>道乃三清立极，荡荡难名，巍巍莫测。经文妙秘，圣圣相传。现身说法，历劫摩心。度人于苦海，救世于历朝。是三官传授，五极开坛。纯阳吕祖，掌三教之师，判五雷之令，方方显迹，外外开玄，大慈大悲，大仁大孝，忘却功名，留行香火。传我邱祖，勤道存仁，拜丹书于凤阙；开宗传戒，兴清律于龙门。千辛万苦，誓愿度人。号尊长春真君，累崇明应天尊。照诸法界，均沾洪恩。行功立德，种种神通，只为济度众生，同臻大道。</p><p>诸子，济度者必须苦苦切切，先度自己，然后度人。如今教相不行，玄隐宗门者，正是这里不曾除得大病也。为何大道不行，教门哀薄？诸子，只因本教全真“不能度已，只要度人”，这八个字的大罪根，自坏全真教相的公案也。诸子，你阐教的，自己不能依教奉行，先要劝人依教奉行，谁肯信服呢？怎见得全真不能度已，诸子嗄！度众生者，度自己之众生也。自己这众生是什么呀？诸子，杂念妄想，自己本心中之众生也。全真腹内，有八万四千妄想杂念，即是有八万四千众生。一日之内，二六时中，身座蒲团，心游世上，这个妄心才灭，那个妄念又来。七情不息，六欲勾留；三毒牵缠，八识颠倒。如浮云掩日，东去西来；狂浪因风，西驰东荡。终朝日夜，何曾静得一时；累月经年，未能定得一念。不但坐在蒲团，就走在道路，至于梦寐，那刻撇去妄心，把持正念？心不休则身不度，念不一则道不明。所以全真门内，必须要止念休心，方才能得天心出现，慧光发露。大众，全真若此，便可称同志了。所以说先度已，方好去度化众人不迟。</p><p>那度已如何呢？刚烈、勇猛、精进、舍除、布施、高明、谦逊、解脱、自然。诸子，你们却须要用志不分，凝神澄虑。同志有机缘的，倾心听我，一一指那九件道要。</p><p>咦，何谓刚烈？这出世法与世法本来相反，顺逆不同，方圆不合。出世法要在法身用功，就要把世间的幻相，色身的幻想两般先看假了，子女妻孥，恩情斩断，功名富有，味美裘马，留恋葛藤，一心跳出迷疴，洁志不浮灵宝，是曰刚烈。一曰降魔杵，又曰斩妖台。</p><p>何谓勇猛？优柔不断，游思或往来；把柄脱离，光明或开蔽。心不同於秋月，皎皎常明；神不登于朝霞，煌煌反照。迟延懈怠，逐浪随波；玩忽优悠，朝三暮四。不能得胸襟一朝廓落，眼光立地澄清。心上加功，全抛身世；道中苦行，摧却邪魔。将这个无常迅速生死之事，昏迷不究。钻通铁壁铜墙，悟这是天堂地狱。诸子，所以刚烈之后，又要添加勇猛。</p><p>何谓精进？是这刚烈乃割断恩仇，修心立命。这勇猛是降伏散乱，整访游移，神明镇定。更精进者，何也？这学者参求生死，此身未有之前，你在何处。此身死殁之后，你向何方？世间天地万物，日用平常，无不是道。眼之所见，耳之所闻，无一物不在道中，无一物能出道外。物有本末，即是物之生死；事有始终，即是事之生死。若是用心参悟，苦志精搜，能明物之本末，则能明身之生死；能明事之终始，则能明心之起灭了。从事物上，细细体贴，实实理会，自一物以至万物，自一事以至万事，无不明其生死之机，起灭之理。则本末、生死、起灭，都成一贯功夫，到此方能于道相近了。然后冥心大道，微细追求，洞明幽隐，晓会玄机，默识天心，密通宗旨，能使我这一点虚灵不昧，进透源流，应万物而不迷，理万事而不惑。若是不肯精进，自懈自怠，则是自暴自弃，甘为下鬼，无志真修。纵是趺坐百年，延生千载，终归无常，仍落轮回。</p><p>何谓舍除，乃舍去以前粗俗，除尽旁门外道，从此新行，一诚向上。这一点的虚灵不昧真宗，是谓元元至宝，千变万化，无有定体。触物遇事，用各不同，应各不一。头头见影，刻刻迷踪。率妙灵机，层层参悟进去，再难透顶穷玄。动而愈出，取之无穷，用之不歇。悟者自得，昧者远隔。因恐尔等既能有悟一二分之理，即能守之再悟，不可舍之另悟，便是无常了。须将有常不变之灵机，转那无常有变之事物，则理明性见，舍旧取新，一层层钻将进去一步步至高头。若不到卓然独立，哪能洞达深机，烛照生死，超然出世之外，脱万劫之疑根哉？</p><p>何谓布施，如昨日之悟机，从前之妙理，所悟所得，或布施于众生，或归藏于黍米，不可存留，混我灵台。所谓过去心不可得，未来心不可得，即此现在心亦不可得。在这不可得之中更寻出个自得之妙来，则智光圆满矣。如以财布施，名为修福。以法布施，名为修慧。财物布施，有个了尽。我这说法，布施无穷。以财布施，能济人之世法，养色身之衣食，作外相之庄严。财物能尽，则依然赤手空拳。我这以法布施，入世法也可行，出世法也可行。再以法布施，能开人迷窍，提拔灵根。然以财布施，非世上之财可布施。凡夫养生救人，济急扶危，捍灾御患，福国康民，动静水火，消灾解厄，种种代天宣化，御役阴阳，通天澈地，无量无边之妙力，此财者才也，即南洋大士观世音菩萨之童子善才也。咦，你们知道，欲求天上宝，需用世间财。此世间财，非世上之凡财，此财乃自度人之法财，名曰神宝，故能感得天宝。日用也者，以法布施云尔。得能悟此者，即为万劫先天智慧高人矣。</p><p>何谓高明，既能布施妙法，开度众生，必须见识真高明，智慧真通澈方好。这天地万物，莫不有此灵性。我若以法为法，是为执法。执法为法，乃是死法，不名活法，即是见识不高明。所以我若将自己所用之法以去教人，将板定之理去应物，则是死法呆机。即为钉椿摇橹，胶柱鼓瑟了。须得不以我法为是，人法为非，正大光明，随时开导，见机而动，委曲宣扬。若度圆用方，则不能旋转。度愚以智，便不合机宜。须定见愚人，说愚人之法，使愚人明白通晓，量愚人行得去得，慢慢可会悟。若对智者，如愚人之法，亦不为合机。须要人我兼通，雅俗共尝，圆融活泼，智者见之为智，仁者见之为仁。淤塞可通，动惑可定。疑者解，鲁者睿，聋者闻，盲者见，方称高明。堪任济施之领袖也。</p><p>何谓谦逊？真修到此，遇明眼之人，智大心空，一切身外之物，一应世界之事，空空空了。上撼天关，下摇地轴；超出人世，神入虚无。哪里还有个众生在面前呢？自古到今，二乘菩萨，下乘仙子，总受了这个病。病入高肓，总不知觉。所以唤作小乘劣根，旁门外教，邪道魔法了。若如此，殊不知道无定体，神化不测，是岂你限量得定，孥捉得住的。有限之物，如何便妄自尊称起来呢？你岂不闻太上不敢为天下先？不为福先，不自伐其功，不自见其道。进以退为主，高以卑为基。外其身而身存，后其身而身先，人皆争先，我独退后。上德不德，上士无争。视我不见，不自大，不自尊，不自强。既以与人己愈有，既以益人己愈多。吾不知其名，强名曰道，所以越到高明之地步，越行卑退之功夫。谦逊仁柔，以存厚道。一则普行慈慧，一则保蓄光芒。国之利器，不可示人，我不去服人，人自然服我。到此时，那解脱道理，不可不知矣。</p><p>何谓解脱？诸子，执着之者，不明道德。洒洒落落，不被法缠；赤条条，不为物累。圆陀陀，随方设教；光灼灼，历劫度人。入众妙门，为众生之母。慈能爱物，不以爱物为慈；善能济人，不以济人为善。妙法能度众生，不以度众生为妙法；至道能出世，不以出世为至道。既能出苦，又能受苦。上可超出天堂，不以天宫为快乐之场；下可普救地狱，不以地狱为苦恼之处。遇苦则救人出苦，遇乐则同众共乐。乐中能指点众生之苦，困中能指明众生之乐。在天则度天龙鬼神，使鬼神得闻正觉，超证仙功；在地则能度罪业亡魂，使幽爽得见光明，转生人界；在人世则度一切善男信女，普修日用寻常，无为正直，忠信公平，贤良大道。不教那士农工商，去入那下乘小法，搬弄精魂，着魔恶趣，征战修罗。这解脱之中，要臻那自然之用，即自在之道矣。</p><p>何谓自然？诸子，这自然之妙，乃心经云观自在菩萨，为观世音，观世上之音。得自然之妙，自我自在观音。即我心上之菩萨，南海之观音。即观彼岸清静真空之妙相，虚无自然之理。能观得真音之妙相。非有真师指明，能悟真空妙相了么？咦，诸子呀！色即是空空是色，不空不色道非真。真空妙相真常道，非空非色妙无穷。与我虚空同一体，虚空与彼没分己。入金石而不碍，入水火而无伤。诸子，你们细参九章道要，端守薄团，悟诸妙相，一规自然，三家已证，圆满度人，功高无量，德服鬼神，邪魔束手，妖精落魄，何患世间不信服而业皈依耶？正是普度功行利济心，勤参度己后天人。一诚志向真常道，自然菩萨护我行。九章妙典超尘世，一片全真琢磨深。布施微言真妙理，双修性命不辞辛。见识高明多说法，仁柔卑逊不矜能。舍除外相忘你我，真如天心大道行。逍遥解脱阐玄妙，无上真空玄玄道。小火无伤三姓合，功圆行满步云霄。</p><h2 id="十八-智慧光明" tabindex="-1"><a class="header-anchor" href="#十八-智慧光明" aria-hidden="true">#</a> 十八，智慧光明</h2><p>诸子，你们受了中极的三百大戒，行持密行，微细威仪，比不得前日的初真戒。这律条细微深奥，惟要在自己当心上用功夫。凡生心动念之顷，就要存诚主敬，暗自端详，省察提撕，大中正直。把这心上念头，打扫清清净净。如青天皓月，没半点云翳。如水晶琉璃，无丝毫瑕玷。如无边明镜，无一毫尘垢。如夜明珠，无一丝迷暗。圆稳稳，光灿灿的，方可以讲道。</p><p>智慧光明，真空妙相，原从戒定上来。自忍辱断障，戒律精严，克己历炼，兼之法药相助，方能至此。若有持戒，鲜能持守，行修微密精严，自欺自瞒，万分不能已。何以故？嗄，诸子，行持不密，唤作有漏之因，安能证得无为之果。</p><p>这个智慧光明四字，那是上乘利根。所以那下乘劣根，不能悟入，只要用志不分，凝神气穴，栽培祖气，温养先天，致虚极，守静笃，纯一不二，神藏无极，极而太极，自然智慧光生，一阳来复，方见本来面目。知鬼神之情状，通造化之枢机，谓之智；参天地之化育，并日月之代明，同四时之错行，谓之慧；普现法身，能摄法界，不出觉照之外，尽归晃郎之中，谓之光；通万物于无形，见万事于未兆，遍虚空而无迹，凌日月而无影，谓之明。</p><p>若持戒不精密，则不能泰定。不能泰定，则智慧不生。智慧不生，则光明不现。《玉枢宝经》一卷，单提本性，直指人心，性谛显明，天机尽露，使众生转经悟道。怎奈迷者多，悟者少。口徒诵而心不能持，心虽诚而力不能转。可惜辜负圣心，空指法宝。我今不得不代经宣妙，指转真机，使诸子们涣然入悟。尔等各各恭敬，志心谛听。</p><p>经云：“吾昔于千五劫之先，心逢此道，遂位上真；意酿此功，遂权大化。”又云：“以清静心发广大愿，以智慧力而伏诸魔。”又云：“尔诸天人，欲闻至道。至道深杳，不在其他。尔既欲闻，无间者是。无间无见，即是真道。闻见亦泯，惟尔而已。尔尚非有，何况于道。不闻而闻，何道可谈。”又云：“道者，以诚而入，以默而守，以柔而用。用诚似愚，用默似讷，用柔似拙。夫如是，则可与忘形，可与忘我，可与忘忘。入道者知止，守道者知谨，用道者知微。能知微则慧光生，能知谨则圣智全，能知止则泰定安。泰定安则圣智全，圣智全则慧光生，慧光生则与道为一。是名真忘。惟其忘而不忘，忘无可忘，无可忘者，即是至道。道在天地，天地不知，有情无情，惟一无二。”又云：“得悟之者，俾跻仙阼。”又云：“愚可以智，浊可以清，唯命俾之。愚昏昏，浊冥冥，亦风土禀受之移之。天地神其机，使人不知，则曰自然。使知其不知，则亦曰自然。自然之妙，虽妙于知，而所以妙，则自乎不知。然于道，则未始有愚之浊之。”又云：“所曾宣说，至士受经，皆当刨金置币，盟天以传。”</p><p>诸子，这便是《玉枢经》中真玄秘密，无上不可思议，乃清静解脱上品微妙之法宝也。你们只知道终日诵经，并不曾明白经中妙旨。若你们诵奉之时，了悟经中秘诀，则为圣智全而慧光生也。所说至道深奥，不可见闻。若非天尊千五百劫之先，开清静之心，发广大之愿，要度一切众生，俱证妙极。再说道本虚无，无声可闻，无色可见。既无音声可闻，则当忘其耳；既无形色可见，则当忘其目。耳目既忘，则闻见亦泯可矣。故耳目有形有色，为六根之首领；闻见着相着念，实六根之源头。岂能合道？若能清静六相，扫除六识，则不听之耳，而听之以心，不视之以目，而视之以神。便不听而闻，不视而见。无闻无见，即合道也。</p><p>《赤文洞古经》有云：“忘于目则光溢无极，忘于耳则心识常渊。两机俱忘，入众妙门。视不见我，听不得闻，离种种边，名为妙道。”《南华经》云：“气止于耳，心止于符。”所以《玉枢经》云：“忘形忘我，入道之机。又以诚而入，这诚字，即戒也。以默而守，这默字，即持戒伏身心了。用默似讷，即是入定忘其耳目也。用柔似拙，即是智慧内藏于密也。”又云：“你们欲于自己色身内闻见求之，终不可见，不可闻也。”《金刚经》云：“以色相求我，以音声求我，是人行邪道，不能见如来。”</p><p>夫欲入道者，唯当受戒入定，密密修持智慧，复迷以明，而不闻不见而闻而见矣。故入道者，知止，此即持戒止念的功夫；知谨，此即是慎独精进的功夫；知微，此即是绝圣去智的功夫。止念，非戒不能；慎独，非定不能；知微，非智慧不能。诚能持戒入定修慧，即身心泰定，圣智纯全，慧光普照。慧光照透，则与道为一，乃唤作真忘。这真忘，不是静坐打顽空的真忘，乃真空也。这真空之内，中有紫金妙相，即空中不空之妙果。能不落顽空，空中不空，则妙要自然发现。惟其忘无所忘而所忘者，即至真妙道也。</p><p>又有云：愚智不同，则清浊各异，虽系风土禀受不齐，皆系造化之机，神运自然，气数之理，在命已定。然而愚者自愚，智者自智，则天地何偿愚之智之。唯是能发清静心，立广大愿。愿出世以度人，必闻道而自度。自度者，皈依三宝，受戒入定，修智慧以放光明，则愚者可智，而浊者可清。若不能持戒入定，智慧不通，无光可照，则清可浊而智可愚矣。《金刚经》云：我所说法，原无定法。此之谓也。</p><p>所讲智慧光明，晃朗太玄，照烛法界，岂能出《玉枢宝经》之外哉。玉枢即真机。欲转经者，先转真机，密修福慧。只恐光明藏，不能开不能见也。安能察鬼神之形状，握造化之枢机，参天地之化育，斡日月之运行，摄法界于黍米之中，定事物于未明之始，称妙道之师，进天仙之境也哉！正是：见得光明藏，能闻至道根。若非修戒定，安得智光深。着相非真相，忘闻始可闻。闻思修入妙，自在海潮音。</p><h2 id="十九-神通妙用" tabindex="-1"><a class="header-anchor" href="#十九-神通妙用" aria-hidden="true">#</a> 十九，神通妙用</h2><p>诸子，上文所说智慧光明之道，《玉枢经》只用闻见亦泯。无闻无见，即已说尽妙用，现出神通了。诸子，《阴符经》云：“聋者视视，瞽者视听。”古仙云：“静听不闻雷声，熟视无见泰山。”《中庸》曰：“鬼神之为德，其盛已乎！视之而不见，听之而不闻。”《南华经》曰：“无视无听，抱神以静。”《参同契》曰：“耳目口三宝，闭塞勿发通；真人潜深渊，浮游守规中。”诸经书中，所有妙言，说不可尽。观世音大士，从闻思修，入三摩地。</p><p>夫耳根为泄精之窍，非是泄那后天浮欲之精，乃先天太乙含真之炁，真元显应之精。若内听而塞其聪，则精不飞而生智矣。眼为泄神之窍，非是泄后天思虑之神，乃先天妙相灵觉之良知，太素氤氲之元神。若内视而返其明，则不外游而生慧矣。能持戒入定，则智慧生。智慧生，则水火交。水火交，则坎离媾。坎离媾，则天地泰。地天泰，则金木合。金木合，则魂魄会。魂魄会，则精气化。精气化，则神通现。神通现，则光明放。光明放，则功德圆。功德圆，则法身成。法身成，则道体彰。道体彰，则妙用行。妙用行，则众生度。众生度，则愿力满。愿力满，则大事毕。大事毕，则位证果矣。唯此一乘法，余二即非真。始终不出一诚字。</p><p>《中庸》曰：“不诚无物。”物，即是恍兮惚兮，其中有物；杳兮冥兮，其中有精。其精甚真，其中有信。信，即诚也，是即《易》云精气为物，大学物格之物。精乃《尚书》精一之精。中即厥中之中。《法华经》曰：“有一宝，秘在形山，圣人以此洗心退藏于密。皆莫不是此物。先退藏而后见也。”古歌曰：“若得此心无一物，眼前便是伏义时”。又何必神通妙用，又何必智慧光明。</p><p>这神通妙用，乃自己守戒道的真人现身说法，以度众生，摄妄归真之妙用。是以大智光中，慧施金臂，拔救诸生，出苦恼而入清静。能使命促众生而得长寿，能使灾苦而变安乐。致国土清平，皆得延寿保命。使众生纯良方正，而除妖邪，驱强逆，殄魔怪。使众生慈仁而不杀生害物。能使众生保制劫运而冤消结解。能使众生昏暗破而光明现。能使众生百病痊而宿疾普消。能使众转愚成智，皈正弃邪。能使寡欲清心，摄情归性。能使解脱无碍，超凡入圣。能使集福消灾，生祥灭罪。能使出世成道，离苦登真。能使能修上乘，上升天堂，普领众生，神游八极，超出天宫。</p><p>愿我众生一切凡身，俱为法王身，乃至不测其所，唤作神通。不世泄其机，唤作妙用。所以戒定慧门的神通，乃不神之神，转六识为六通，通天通地，通神通鬼，通人通物，谓之神通。这妙有用无妙之妙，运一机而示万方万化。化天魔，化地煞，化万鬼，化恶人，化怪物，唤作妙用。那戒定门中是入静，定慧生光，乃先天一炁圆明瑞相。上通天宫，朝祖炁于三清之上；下通地府，赦罪魂于九泉之底。说法则天神摄伏，五帝临轩，万神侍卫，班列端严，愿闻正法而炼神还虚。已得度脱，悲心慈悯，济苦寒幽，则净罗赞叹，地藏开光，鬼判遵依，冥曹摄伏，而赦罪超生，得闻正法，俾脱鬼籍，俱转极乐。于是，自度度人，发宏誓愿，愿人人普闻至道，以法药普救众生，便众生及蠢动含灵，并蒙解脱。土木瓦砾，皆得感通。一切物情，无不通澈。运神通于不知不觉，而天地万物在我身中；发妙用于自然而然，而山河星斗归于法内。天魔无不敬伏，俯首恭迎。地煞悉化慈和，敬心慑服。凶崇厉鬼，闻化超升，永辞血食。修罗外道，奉法皈正。战争永息，枉屈尽伸，冤仇消释。以德化，不以力降，则恶人俱为善人；以诚感不以术凌，则邪人悉变正人。逆持斗柄运阴阳，而神鬼不测；倒施化机超世界，而天地不知。普现神明，坚固法身，而无形可观。广宣最上乘一妙法，而无声可听。虚空则我之法界，我即虚空之法身。浑浑沦沦，与天为一体；正正大大，与仙佛为一心。程子曰：“放之则弥六合，卷之退藏于密。”即此谓也。所谓众生之父母，道门之法师。岂非清静解脱之神通，无为自然之妙用耶。</p><p>诸子，不着相，则慧通广大；任天倪，则妙用无穷。只在乎日用寻常而不怠，造次急遽而不弃者，道德两字而已。又何必舍戒律而学符法，弃圭玉而恋珷玞？甘为无智之徒，不学上乘之道哉乎。</p><p>噫！诸子入玄门，当求最上乘。人人含妙窍，个个皆光明。止缘多障碍，视戒右虚文。纵持多间断，游移定不深。定力深，戒愿切，勿助勿忘为准则。二六时中刻刻持，三年五载无遗逆。定忘戒熟自通神，神自通兮妙用真。运神通，得妙用，诸子须仗进步诚。若是痴痴着相求，鬼窟生涯非正由。外道旁门多住形，着空住色亦非修。不着空，不着色，定则无形感则通。用则灵明神自别，几多道者失中功。我今不是多饶舌，咦！直把天机泄。神通显，妙用彰，际地蟠天大法王。不出常静真常道，魔教皈心恶化良。忤逆一朝通孝悌，顽凶俱变作慈祥。智若镜，慧如神，一片灵台灼灼明。六通互用无尘迹，大地山河尽是金。诸子无怠轻持戒，乃是天梯步步升。神难测，妙难量，不离戒定用真常。真如门有通天穴，不二斋中吐圣香。诸子诚修不自弃，从古神仙大道场。</p><h2 id="二十-了悟生死" tabindex="-1"><a class="header-anchor" href="#二十-了悟生死" aria-hidden="true">#</a> 二十，了悟生死</h2><p>诸子，自古至今圣贤仙佛，只为大事因缘，九年面壁，惟是迫求生死，出世降心。岂不闻石火电光，落花逝水，无常一到，片刻难留，罪福随身，轮回受报。言未毕而喉中气断，语未话而舌缩难声。赤条条何处安身，黑漫漫谁方立命。洪福则重来人世，恶业就堕落丰都。福报尽即还入轮回，业报终便转生畜类。万劫冤牵难解脱，千生罪业莫消磨。世世沈迷，醉生梦死。冤冤相报，戴角披毛。言起可痛可哀，说起可怜而可怕。</p><p>若不孥定立意，咬定天良。揭地掀天，悟死后如何样子；将心舍命，洞生前种种愚迷。若逢决烈汉，把眉毛直竖，斩魔宝剑手中提。果然大丈夫，将浩气放开，劈邪利刃心头割。毕定要看透父母未生我之前，何方立命，究竟澈底造化而来。死我之后那处安身，了悟三身，过去未来现在。穷追三世犹昨日，来朝即今晨。于是把万虑消忘，只有这灵光一点，将诸缘扫净，独存那慧性些儿。入玄关，一窍通而百窍通；见真宗，则三际明而三界出。解脱则五行不着，虚湛则四大归空。入众妙门，登三宝地，去来自在，变化无方。轻轻的转动天机，则鬼神不能测其妙；巍巍然逆持斗柄，则阴阳不得辖其权。逍遥乎梵炁弥罗，证位乎清虚渺漠。永离尘劫，超出樊笼。全真之大事已成，一层层大路行来，是非不修而能骤至。这一位妙有法身，悉自慧里得窍，一节节密功做去，岂能不悟而得曲成。</p><p>诸子！道在圣传，修在己；德由人积，鉴由天。又不闻天向一中分造化，人从心上立经伦。各人努力速速行持，须要上紧赶办。未悟者不失良因，悟透者竟返青天，未悟者亦不堕地狱。</p><p>诸子！却以金砖扣门，门设不开，而金砖还在。戒行修道设未悟，而戒行尚存，决不致沈落阴司，毕竟转生阳世。前因不昧证果自成，只翻得个些儿，依然有个把柄在手。</p><p>诸子！子悟生死，莫向你身外去觅。生死悟了，方知心内真元。我今饶舌许多言，当不得甚么法子。你若体心恁么去，自找着那个道理。死理参生，生中悟死，这死生机关，路头在人自转，由得你由不得我。动中觅静，静中找动，则动静端倪，全凭良知内照。问得心，问不得师。谨记吾言，断不误事。不依我说，到底差迟。我这点暗路的灯光，引接得迷路行人千百万。我这只渡苦的筏子，撑驾飘洋宾客恒河。诸子，莫要起疑心，认得真时连夜行。</p><p>于是，满苑无声而闻颂曰：“生前何处是家乡，死后还归哪一方。现在法身宜早悟，莫将空手过韶光。死生生死两相参，大事因缘不等闲。未死之前先象死，生机即在死中探。不在水，不在山，何须西北与东南。看来不出我身外，只在区区方寸间。戒定慧，入玄关，不把功夫落二三。一心只悟生和死，铁壁铜墙破不难。真个苦，好艰难，却似舟行浅水滩。忽遇江潮风又顺，片时飞过九龙湾。认得真，连夜走，觅过拄儿无一有。空空荡荡独修行，不渴不饥天地寿。</p><h2 id="二十一-功德圆满" tabindex="-1"><a class="header-anchor" href="#二十一-功德圆满" aria-hidden="true">#</a> 二十一，功德圆满</h2><p>诸子！虚空广大，这戒定门中便是登天梯；苦海茫茫，这智慧光中便是渡海航。若不放开脚步前行，九万里前程难到。若不竖起脊梁做去，千百劫正法难闻。倘或行不密而志不坚，安得功可圆而德可满。</p><p>诸子，心里念头莫把丝毫渗漏，身中元气自然充塞融和。德服鬼神，方可免轮回之报；道通天地，方可出生死之途。高登道岸，翻身便是家乡；深入希夷，转眼即还本相。</p><p>诸子！谁存不死？那见长生？不死者，岂是凡身；长生者，非关形质。彭祖至今何在，颜子万劫还存？不死者，我之法身；长生者，我之元炁。如来也有寂灭之期，深入涅盘之境；老聃也有飞升之日，高超大赤之天。道存即是人存，法在即同身在。死而不忘者寿，千万劫不坏的无名之名；生而不有者形，千百世无损的无相之相。</p><p>恒河沙莫可量可算的圣贤，哪一个不从这玄关出入；无鞅数不可思不可议的仙佛，哪一个不由这大路往来。明明白白的天衢，怎奈迷人疑惑不信。清清静静的佛国，怎奈凡夫障碍难除。只还是福薄罪深，虽有眼不如瞎子。人多因冤深业重，虽是生已算死人。肉走尸行，比畜生只多得个能言会语。昼眠夕寐，比植物反少却那挺干舒枝。一朝数尽鬼来勾，那管你全真道士，半字不差查罪案，仍判你无德恶人。</p><p>诸子！人皆有死，但要死得好。清清洁洁，干干净净，去来自在以无拘。人皆有散，只要散得妙。明明白白，脱脱洒洒，变化圆通而莫测。回前之前，遍辞大众。时候已到，撒手便行。赤条条现出婴儿，顶门上浩气祥光万道；圆陀陀飞升妙相，半天中彩云白鹤高翔。许多仙景，元神竟返清虚；一派祥光，真骨寄藏洞府。大丈夫能事毕矣！留下个仙名于人间，传下一部道言于世内。使千百年后，知有某人。这便是死而不亡曰寿。使万亿劫后通行其道，即是大圆满、大功德、大福报的身也。</p><p>诸子，性命在己，告人不得。自己不修，未必替得。念头起灭，未必捉得。妄想私心，未必扫得。爱缘深重，未必舍得。法身无相，未必认得。戒律科条，未必行得。烦恼无明，未必灭得。俗尘结习，未必消得。许多障碍，未必除得。真言妙法，未必依得。罪福因果，未必信得。凡心世态，未必忘得。愿头着相，未必空得。旁门外道，未必辨得。有为幻妄，未必透得。事事物物，未必应得。境境界界，未必脱得。至人明师，未必求得。虚空大道，未必入得。诸生此生，未必度得。初心愿力，未必了得。</p><p>诸子，此是何故？只因你们戒子，贡高我慢，化你不得。好言善语，说你不得。疑或不信，省你不得。孽重罪深，拔你不得。嗔怒讪谤，止你不得。欢喜奉承，拗你不得。性劣暴怒，逆你不得。奸谋险算，弃你不得。忠言苦说，入你不得。昏迷痴妄，破你不得。无眼无珠，点你不得。猖獗不端，禁你不得。疾病苦恼，医你不得。运气灾殃，赦你不得。在数在劫，饶你不得。轮回报应，放你不得。王法阴刑，免你不得。刀山剑树，顾你不得。慈航慧筏，渡你不得。金丹妙宝，付你不得。虽有天机，转你不得。虽有神通，度你不得。</p><p>诸子，你们当真苦志苦行，守持戒律无违。定中求一，一诚不二，方真是回心向道。诸子，回心向道，忏自然洗得。皈奉大道，牵缠自可断得。天堂玄窍，清虚自能近得。地府黑暗，光明自然开得。宏灾大劫，轮回自可脱得。生死无常，把柄卓然立得。无极大道，心心自然合得。无上法身，了了自然证得。无限福报，自然安稳受得。无量众生，一、一自能度得。宏誓大愿，精深自然满得。地久天长，寿算自堪同得。只要明心，障蔽自能通得。只要诚信，金石自能透得。只要虚心，丝毫不能染得。只要恒心，万魔不能夺得。只要好心，冤恶自然化得。只要真心，魔头不能惹得。只要明心，圣贤可以齐得，自然通达了也。只要了心，仙佛可以证得，自然澈悟了也。只要虚心，妙理可以见得，自然钻进了也。只要澄心，妙相可以识得，自然开慧了也。只要照心，真空可以达得，自然默契了也。只要定心，生死可以明得，自然无罪孽了。只要公心，鬼神可以对得，自然无欺蔽了。只要正心，妖怪要以伏得，自然有光明了。只要诚心，邪魔可以慑得，自然多智慧了。只要施心，天神可以近得，自然大愿力了。只要慈心，愚顽可以化得，自然普荫得了。只要威心，厉恶可以伏得，自然无怖畏了。只要忍心，无物可以弃得，自然宽宏量了。只要空心，无相可以留得，自然登觉照了。只要忘心，无相可以分得，自然无人我了。只要婆心，无人不可知得，自我度众生了。只要无心，无境可以住得，自然能圆活了。只要圆通心，三界不能拘得，自然无挂碍了。只要利济心，无劫不可过得。只要清静心，无边可以住得，自然大圆满了。</p><p>诸子，我今讲法已竟，道场圆满。但念你们，父子上山，父不能传之子，子不能代之父，同道修行，冷暖各人自知，进退各人自到。所以说法，并无一法。不过是依病开方，对症发药。病愈症除，就不必更用方儿，再需药了。如渡河必用舟船，到上了岸，不可又再想船。又如针引线，连衣缝完了，不必再求针线。不要画蛇添足，拔草寻蛇。只要各各努力向前，老老实实乃把个戒律行持紧紧。戒中忘戒，律外加律，功夫深刻，火候到时，自得祖师提拔，接引通真。切不可没主意，倚师父，靠道友，执名着相，终日终年，随人脚跟瞎走。又须要孥定心肠，不生疑惑，一心一意，死而不悔。到得火候齐时，岂不闻皇天不负苦心耶。大道寂然不动，人能感而遂通。</p><p>诸子，既肯办个烈心，直前不顾，向往不回，可为志气高远，便是道门种子也。邱祖遗无声偈言，不轻示众。今为诸子述出，要紧听受。</p><p>偈曰：“生死无常须自悟，死得自家人不顾。莫将自己靠他人，就自神仙也自度。不止六尘并六识，不依一法心常住。常住无常常住无，知因不昧因无数。因地参明自性空，果位悟空谁照住。自今了却生死机，从此勾却轮回簿。有人按律觅行持，自然天神暗默知。龙门心法法原无，苦口直言说一部。不须执法要扫除，方见偈言真实处。熟细我言讲法身，虚空便是多宝库。动而念出出无穷，道藏身中延福祚。心法融通法即心，法心无了长杠度。”</p></div><!----><footer class="page-meta"><div class="meta-item edit-link"><a href="https://github.com/dabaoqiang/document.git/edit/main/dao/biyuantanjng/碧苑坛经03.md" rel="noopener noreferrer" target="_blank" aria-label="在 GitHub 上编辑此页" class="nav-link label"><!--[--><svg xmlns="http://www.w3.org/2000/svg" class="icon edit-icon" viewBox="0 0 1024 1024" fill="currentColor" aria-label="edit icon"><path d="M430.818 653.65a60.46 60.46 0 0 1-50.96-93.281l71.69-114.012 7.773-10.365L816.038 80.138A60.46 60.46 0 0 1 859.225 62a60.46 60.46 0 0 1 43.186 18.138l43.186 43.186a60.46 60.46 0 0 1 0 86.373L588.879 565.55l-8.637 8.637-117.466 68.234a60.46 60.46 0 0 1-31.958 11.229z"></path><path d="M728.802 962H252.891A190.883 190.883 0 0 1 62.008 771.98V296.934a190.883 190.883 0 0 1 190.883-192.61h267.754a60.46 60.46 0 0 1 0 120.92H252.891a69.962 69.962 0 0 0-69.098 69.099V771.98a69.962 69.962 0 0 0 69.098 69.098h475.911A69.962 69.962 0 0 0 797.9 771.98V503.363a60.46 60.46 0 1 1 120.922 0V771.98A190.883 190.883 0 0 1 728.802 962z"></path></svg><!--]-->在 GitHub 上编辑此页<span><svg class="external-link-icon" xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path><polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg><span class="external-link-icon-sr-only">open in new window</span></span><!----></a></div><div class="meta-item update-time"><span class="label">上次编辑于: </span><!----></div><div class="meta-item contributors"><span class="label">贡献者: </span><!--[--><!--[--><span class="contributor" title="email: chenqiang@snailgame.net">cheqniang</span><!--]--><!--]--></div></footer><nav class="page-nav"><a href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F02.html" class="nav-link prev" aria-label="碧苑坛经02"><div class="hint"><span class="arrow left"></span>上一页</div><div class="link"><span class="icon iconfont icon-page"></span>碧苑坛经02</div></a><a href="/document/dao/biyuantanjng/%E7%A2%A7%E8%8B%91%E5%9D%9B%E7%BB%8F04.html" class="nav-link next" aria-label="碧苑坛经04"><div class="hint">下一页<span class="arrow right"></span></div><div class="link">碧苑坛经04<span class="icon iconfont icon-page"></span></div></a></nav><!----><!----><!--]--></main><!--]--><footer class="footer-wrapper"><div class="footer">Dabaoqiang</div><div class="copyright">Copyright © 2022 Mr.Dabaoqiang</div></footer><!--]--></div><!--]--><!----><!--]--></div>
    <script type="module" src="/document/assets/app-661cde9b.js" defer></script>
  </body>
</html>
