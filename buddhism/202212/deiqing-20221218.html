<!DOCTYPE html>
<html lang="zh-CN" data-theme="light">
  <head>
    <meta charset="utf-8" />
    <meta name="viewport" content="width=device-width,initial-scale=1" />
    <meta name="generator" content="VuePress 2.0.0-beta.59" />
    <meta name="theme" content="VuePress Theme Hope" />
    <meta property="og:url" content="https://github.com/dabaoqiang/document.git/document/buddhism/202212/deiqing-20221218.html"><meta property="og:site_name" content="学习汇总"><meta property="og:title" content="示法锦禅人"><meta property="og:description" content="法锦自言性多瞋习。老人因以方便调伏。而示之以忍辱法门。 更为开导之曰。 永嘉大师有言。 我师得见然灯佛。多劫曾为忍辱仙。 是知忍之一行。为成佛之第一妙行也。 故我师释迦老子。生生世世。为提婆达多之所谤害。 至于今生出世种种破法。无所不至。甚而杀害其命者非一。及法华会上为其授记作佛。 且曰。我之三十二相。八十种好。胜妙功德。皆由提婆达多善知识故之所成就。..."><meta property="og:type" content="article"><meta property="og:updated_time" content="2022-12-22T08:10:51.000Z"><meta property="og:locale" content="zh-CN"><meta property="article:modified_time" content="2022-12-22T08:10:51.000Z"><title>示法锦禅人 | 学习汇总</title><meta name="description" content="法锦自言性多瞋习。老人因以方便调伏。而示之以忍辱法门。 更为开导之曰。 永嘉大师有言。 我师得见然灯佛。多劫曾为忍辱仙。 是知忍之一行。为成佛之第一妙行也。 故我师释迦老子。生生世世。为提婆达多之所谤害。 至于今生出世种种破法。无所不至。甚而杀害其命者非一。及法华会上为其授记作佛。 且曰。我之三十二相。八十种好。胜妙功德。皆由提婆达多善知识故之所成就。...">
    <style>
      :root {
        --bg-color: #fff;
      }

      html[data-theme="dark"] {
        --bg-color: #1d2025;
      }

      html,
      body {
        background: var(--bg-color);
      }
    </style>
    <script>
      const userMode = localStorage.getItem("vuepress-theme-hope-scheme");
      const systemDarkMode =
        window.matchMedia &&
        window.matchMedia("(prefers-color-scheme: dark)").matches;

      if (userMode === "dark" || (userMode !== "light" && systemDarkMode)) {
        document.querySelector("html").setAttribute("data-theme", "dark");
      }
    </script>
    <link rel="preload" href="/document/assets/style-06c1f607.css" as="style"><link rel="stylesheet" href="/document/assets/style-06c1f607.css">
    <link rel="modulepreload" href="/document/assets/app-1b24ca8a.js"><link rel="modulepreload" href="/document/assets/framework-41bf9881.js"><link rel="modulepreload" href="/document/assets/deiqing-20221218.html-ae1363b1.js"><link rel="modulepreload" href="/document/assets/deiqing-20221218.html-119de001.js">
  </head>
  <body>
    <div id="app"><!--[--><!--[--><!--[--><span tabindex="-1"></span><a href="#main-content" class="skip-link sr-only">跳至主要內容</a><!--]--><div class="theme-container has-toc"><!--[--><!--[--><header class="navbar"><div class="navbar-left"><button class="toggle-sidebar-button" title="Toggle Sidebar"><span class="icon"></span></button><!--[--><!----><!--]--><a href="/document/" class="brand"><img class="logo" src="/document/logo.svg" alt="学习汇总"><!----><span class="site-name hide-in-pad">学习汇总</span></a><!--[--><!----><!--]--></div><div class="navbar-center"><!--[--><!----><!--]--><nav class="nav-links"><div class="nav-item hide-in-mobile"><a href="/document/" class="nav-link" aria-label="项目主页"><span class="icon iconfont icon-home"></span>项目主页<!----></a></div><div class="nav-item hide-in-mobile"><a href="/document/demo/" class="nav-link" aria-label="案例"><span class="icon iconfont icon-discover"></span>案例<!----></a></div><div class="nav-item hide-in-mobile"><a href="/document/buddhism/" class="nav-link active" aria-label="憨山德清"><span class="icon iconfont icon-creative"></span>憨山德清<!----></a></div><div class="nav-item hide-in-mobile"><a href="/document/dao/" class="nav-link" aria-label="道家"><span class="icon iconfont icon-creative"></span>道家<!----></a></div></nav><!--[--><!----><!--]--></div><div class="navbar-right"><!--[--><!----><!--]--><!----><div class="nav-item"><a class="repo-link" href="https://github.com/dabaoqiang/document.git" target="_blank" rel="noopener noreferrer" aria-label="GitHub"><svg xmlns="http://www.w3.org/2000/svg" class="icon github-icon" viewBox="0 0 1024 1024" fill="currentColor" aria-label="github icon" style="width:1.25rem;height:1.25rem;vertical-align:middle;"><path d="M511.957 21.333C241.024 21.333 21.333 240.981 21.333 512c0 216.832 140.544 400.725 335.574 465.664 24.49 4.395 32.256-10.07 32.256-23.083 0-11.69.256-44.245 0-85.205-136.448 29.61-164.736-64.64-164.736-64.64-22.315-56.704-54.4-71.765-54.4-71.765-44.587-30.464 3.285-29.824 3.285-29.824 49.195 3.413 75.179 50.517 75.179 50.517 43.776 75.008 114.816 53.333 142.762 40.79 4.523-31.66 17.152-53.377 31.19-65.537-108.971-12.458-223.488-54.485-223.488-242.602 0-53.547 19.114-97.323 50.517-131.67-5.035-12.33-21.93-62.293 4.779-129.834 0 0 41.258-13.184 134.912 50.346a469.803 469.803 0 0 1 122.88-16.554c41.642.213 83.626 5.632 122.88 16.554 93.653-63.488 134.784-50.346 134.784-50.346 26.752 67.541 9.898 117.504 4.864 129.834 31.402 34.347 50.474 78.123 50.474 131.67 0 188.586-114.73 230.016-224.042 242.09 17.578 15.232 33.578 44.672 33.578 90.454v135.85c0 13.142 7.936 27.606 32.854 22.87C862.25 912.597 1002.667 728.747 1002.667 512c0-271.019-219.648-490.667-490.71-490.667z"></path></svg></a></div><div class="nav-item hide-in-mobile"><button id="appearance-switch"><svg xmlns="http://www.w3.org/2000/svg" class="icon auto-icon" viewBox="0 0 1024 1024" fill="currentColor" aria-label="auto icon" style="display:block;"><path d="M512 992C246.92 992 32 777.08 32 512S246.92 32 512 32s480 214.92 480 480-214.92 480-480 480zm0-840c-198.78 0-360 161.22-360 360 0 198.84 161.22 360 360 360s360-161.16 360-360c0-198.78-161.22-360-360-360zm0 660V212c165.72 0 300 134.34 300 300 0 165.72-134.28 300-300 300z"></path></svg><svg xmlns="http://www.w3.org/2000/svg" class="icon dark-icon" viewBox="0 0 1024 1024" fill="currentColor" aria-label="dark icon" style="display:none;"><path d="M524.8 938.667h-4.267a439.893 439.893 0 0 1-313.173-134.4 446.293 446.293 0 0 1-11.093-597.334A432.213 432.213 0 0 1 366.933 90.027a42.667 42.667 0 0 1 45.227 9.386 42.667 42.667 0 0 1 10.24 42.667 358.4 358.4 0 0 0 82.773 375.893 361.387 361.387 0 0 0 376.747 82.774 42.667 42.667 0 0 1 54.187 55.04 433.493 433.493 0 0 1-99.84 154.88 438.613 438.613 0 0 1-311.467 128z"></path></svg><svg xmlns="http://www.w3.org/2000/svg" class="icon light-icon" viewBox="0 0 1024 1024" fill="currentColor" aria-label="light icon" style="display:none;"><path d="M952 552h-80a40 40 0 0 1 0-80h80a40 40 0 0 1 0 80zM801.88 280.08a41 41 0 0 1-57.96-57.96l57.96-58a41.04 41.04 0 0 1 58 58l-58 57.96zM512 752a240 240 0 1 1 0-480 240 240 0 0 1 0 480zm0-560a40 40 0 0 1-40-40V72a40 40 0 0 1 80 0v80a40 40 0 0 1-40 40zm-289.88 88.08-58-57.96a41.04 41.04 0 0 1 58-58l57.96 58a41 41 0 0 1-57.96 57.96zM192 512a40 40 0 0 1-40 40H72a40 40 0 0 1 0-80h80a40 40 0 0 1 40 40zm30.12 231.92a41 41 0 0 1 57.96 57.96l-57.96 58a41.04 41.04 0 0 1-58-58l58-57.96zM512 832a40 40 0 0 1 40 40v80a40 40 0 0 1-80 0v-80a40 40 0 0 1 40-40zm289.88-88.08 58 57.96a41.04 41.04 0 0 1-58 58l-57.96-58a41 41 0 0 1 57.96-57.96z"></path></svg></button></div><!----><!--[--><!----><!--]--><button class="toggle-navbar-button" aria-label="Toggle Navbar" aria-expanded="false" aria-controls="nav-screen"><span class="button-container"><span class="button-top"></span><span class="button-middle"></span><span class="button-bottom"></span></span></button></div></header><!----><!--]--><!----><div class="toggle-sidebar-wrapper"><span class="arrow left"></span></div><aside class="sidebar"><!--[--><!----><!--]--><ul class="sidebar-links"><li><!--[--><a href="/document/buddhism/" class="nav-link sidebar-link sidebar-page" aria-label="憨山德清"><span class="icon iconfont icon-discover"></span>憨山德清<!----></a><ul class="sidebar-sub-headers"></ul><!--]--></li><li><section class="sidebar-group"><button class="sidebar-heading clickable"><span class="icon iconfont icon-discover"></span><a href="/document/buddhism/202211/" class="title">11月份记录</a><span class="arrow right"></span></button><!----></section></li><li><section class="sidebar-group"><button class="sidebar-heading clickable active"><span class="icon iconfont icon-discover"></span><a href="/document/buddhism/202212/" class="title">12月份记录</a><span class="arrow down"></span></button><ul class="sidebar-links"><li><!--[--><a href="/document/buddhism/202212/deiqing-20221219.html" class="nav-link sidebar-link sidebar-page" aria-label="示性湻禅人"><!---->示性湻禅人<!----></a><ul class="sidebar-sub-headers"></ul><!--]--></li><li><!--[--><a aria-current="page" href="/document/buddhism/202212/deiqing-20221218.html" class="router-link-active router-link-exact-active nav-link active sidebar-link sidebar-page active" aria-label="示法锦禅人"><!---->示法锦禅人<!----></a><ul class="sidebar-sub-headers"></ul><!--]--></li></ul></section></li></ul><!--[--><!----><!--]--></aside><!--[--><main class="page" id="main-content"><!--[--><!----><nav class="breadcrumb disable"></nav><div class="page-title"><h1><!---->示法锦禅人</h1><div class="page-info"><span class="author-info" aria-label="作者🖊" data-balloon-pos="down"><svg xmlns="http://www.w3.org/2000/svg" class="icon author-icon" viewBox="0 0 1024 1024" fill="currentColor" aria-label="author icon"><path d="M649.6 633.6c86.4-48 147.2-144 147.2-249.6 0-160-128-288-288-288s-288 128-288 288c0 108.8 57.6 201.6 147.2 249.6-121.6 48-214.4 153.6-240 288-3.2 9.6 0 19.2 6.4 25.6 3.2 9.6 12.8 12.8 22.4 12.8h704c9.6 0 19.2-3.2 25.6-12.8 6.4-6.4 9.6-16 6.4-25.6-25.6-134.4-121.6-240-243.2-288z"></path></svg><span><a class="author-item" href="https://github.com/dabaoqiang/document.git" target="_blank" rel="noopener noreferrer">Mr.Dabaoqiang</a></span><span property="author" content="Mr.Dabaoqiang"></span></span><!----><span class="date-info" aria-label="写作日期📅" data-balloon-pos="down"><svg xmlns="http://www.w3.org/2000/svg" class="icon calendar-icon" viewBox="0 0 1024 1024" fill="currentColor" aria-label="calendar icon"><path d="M716.4 110.137c0-18.753-14.72-33.473-33.472-33.473-18.753 0-33.473 14.72-33.473 33.473v33.473h66.993v-33.473zm-334.87 0c0-18.753-14.72-33.473-33.473-33.473s-33.52 14.72-33.52 33.473v33.473h66.993v-33.473zm468.81 33.52H716.4v100.465c0 18.753-14.72 33.473-33.472 33.473a33.145 33.145 0 01-33.473-33.473V143.657H381.53v100.465c0 18.753-14.72 33.473-33.473 33.473a33.145 33.145 0 01-33.473-33.473V143.657H180.6A134.314 134.314 0 0046.66 277.595v535.756A134.314 134.314 0 00180.6 947.289h669.74a134.36 134.36 0 00133.94-133.938V277.595a134.314 134.314 0 00-133.94-133.938zm33.473 267.877H147.126a33.145 33.145 0 01-33.473-33.473c0-18.752 14.72-33.473 33.473-33.473h736.687c18.752 0 33.472 14.72 33.472 33.473a33.145 33.145 0 01-33.472 33.473z"></path></svg><span><!----></span><meta property="datePublished" content="2022-12-22T08:10:51.000Z"></span><!----><!----><span class="reading-time-info" aria-label="阅读时间⌛" data-balloon-pos="down"><svg xmlns="http://www.w3.org/2000/svg" class="icon timer-icon" viewBox="0 0 1024 1024" fill="currentColor" aria-label="timer icon"><path d="M799.387 122.15c4.402-2.978 7.38-7.897 7.38-13.463v-1.165c0-8.933-7.38-16.312-16.312-16.312H256.33c-8.933 0-16.311 7.38-16.311 16.312v1.165c0 5.825 2.977 10.874 7.637 13.592 4.143 194.44 97.22 354.963 220.201 392.763-122.204 37.542-214.893 196.511-220.2 389.397-4.661 5.049-7.638 11.651-7.638 19.03v5.825h566.49v-5.825c0-7.379-2.849-13.981-7.509-18.9-5.049-193.016-97.867-351.985-220.2-389.527 123.24-37.67 216.446-198.453 220.588-392.892zM531.16 450.445v352.632c117.674 1.553 211.787 40.778 211.787 88.676H304.097c0-48.286 95.149-87.382 213.728-88.676V450.445c-93.077-3.107-167.901-81.297-167.901-177.093 0-8.803 6.99-15.793 15.793-15.793 8.803 0 15.794 6.99 15.794 15.793 0 80.261 63.69 145.635 142.01 145.635s142.011-65.374 142.011-145.635c0-8.803 6.99-15.793 15.794-15.793s15.793 6.99 15.793 15.793c0 95.019-73.789 172.82-165.96 177.093z"></path></svg><span>大约 2 分钟</span><meta property="timeRequired" content="PT2M"></span></div><hr></div><!----><!----><div class="theme-hope-content"><h1 id="示法锦禅人" tabindex="-1"><a class="header-anchor" href="#示法锦禅人" aria-hidden="true">#</a> 示法锦禅人</h1><p>法锦自言性多瞋习。老人因以方便调伏。而示之以忍辱法门。</p><p>更为开导之曰。</p><p>永嘉大师有言。</p><p>我师得见然灯佛。多劫曾为忍辱仙。</p><p>是知忍之一行。为成佛之第一妙行也。</p><p>故我师释迦老子。生生世世。为提婆达多之所谤害。</p><p>至于今生出世种种破法。无所不至。甚而杀害其命者非一。及法华会上为其授记作佛。</p><p>且曰。我之三十二相。八十种好。胜妙功德。皆由提婆达多善知识故之所成就。</p><p>岂非以忍之一行。为成佛之要行耶。</p><p>又云。昔我于歌利王割截身体。我于尔时无我相无人相无众生相无寿者相。</p><p>若有我相人相众生相寿者相。然灯佛即不与我授记。</p><p>由是观之。一切众生生死苦具。皆以有我而成无上菩提。</p><p>福慧庄严。皆以无我而至。</p><p>以我与物敌故是非生。是非生则爱憎立。</p><p>爱憎立则喜怒滋。自性浊而心地昏。</p><p>心地昏则诸恶长。诸恶长则众苦集。</p><p>众苦集而生死长矣。是皆从我之所致。甚矣我之为害。</p><p>譬如严城坚兵岂易破哉。</p><p>老氏有言曰。柔胜刚。弱胜强。</p><p>此盖忍行之初地也。众生恃其我见坚牢难破。</p><p>所以一言之逆不能受。一事之违不能安。一饥一寒之不能耐。一念之欲不能淨。</p><p>斯皆不知忍之之方。徒增我见之执耳。</p><p>所以佛教诸弟子修和合行。又曰。苦法忍苦法智。又曰。无生法忍。八地乃得。</p><p>是知从生法忍忍至无生。则妙行圆佛果成矣。</p><p>忍之一行岂浅浅哉。</p><p>故曰。凡有所作皆当忍之。是则举心动念处以忍试之。举足动步处以忍先之。折旋动容处以忍持之。喜怒哀乐处以忍验之。</p><p>如斯则心有不敢妄动。身有不敢妄作。事有不敢妄为。情有不敢妄发。</p><p>故老氏曰。不敢为天下先。</p><p>不敢即忍之异名。由不敢为天下先。</p><p>故忍为成佛第一行。</p><p>如此则忍大而我小。</p><p>故忍能衣被于我亦能衣被于物。自利利他之德无出此者。</p><p>故曰。柔和忍辱衣。谓是故也。</p><p>禅人求法语。故余题之曰。</p><p>忍辱为衣。禅人勉而行之。</p><p>其无以为口头话。且又无以此博饭具也。</p></div><!----><footer class="page-meta"><div class="meta-item edit-link"><a href="https://github.com/dabaoqiang/document.git/edit/main/buddhism/202212/deiqing-20221218.md" rel="noopener noreferrer" target="_blank" aria-label="在 GitHub 上编辑此页" class="nav-link label"><!--[--><svg xmlns="http://www.w3.org/2000/svg" class="icon edit-icon" viewBox="0 0 1024 1024" fill="currentColor" aria-label="edit icon"><path d="M430.818 653.65a60.46 60.46 0 0 1-50.96-93.281l71.69-114.012 7.773-10.365L816.038 80.138A60.46 60.46 0 0 1 859.225 62a60.46 60.46 0 0 1 43.186 18.138l43.186 43.186a60.46 60.46 0 0 1 0 86.373L588.879 565.55l-8.637 8.637-117.466 68.234a60.46 60.46 0 0 1-31.958 11.229z"></path><path d="M728.802 962H252.891A190.883 190.883 0 0 1 62.008 771.98V296.934a190.883 190.883 0 0 1 190.883-192.61h267.754a60.46 60.46 0 0 1 0 120.92H252.891a69.962 69.962 0 0 0-69.098 69.099V771.98a69.962 69.962 0 0 0 69.098 69.098h475.911A69.962 69.962 0 0 0 797.9 771.98V503.363a60.46 60.46 0 1 1 120.922 0V771.98A190.883 190.883 0 0 1 728.802 962z"></path></svg><!--]-->在 GitHub 上编辑此页<span><svg class="external-link-icon" xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path><polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg><span class="external-link-icon-sr-only">open in new window</span></span><!----></a></div><div class="meta-item update-time"><span class="label">上次编辑于: </span><!----></div><div class="meta-item contributors"><span class="label">贡献者: </span><!--[--><!--[--><span class="contributor" title="email: chenqiang@snailgame.net">cheqniang</span><!--]--><!--]--></div></footer><nav class="page-nav"><a href="/document/buddhism/202212/deiqing-20221219.html" class="nav-link prev" aria-label="示性湻禅人"><div class="hint"><span class="arrow left"></span>上一页</div><div class="link"><!---->示性湻禅人</div></a><!----></nav><!----><!----><!--]--></main><!--]--><footer class="footer-wrapper"><div class="footer">Dabaoqiang</div><div class="copyright">Copyright © 2022 Mr.Dabaoqiang</div></footer><!--]--></div><!--]--><!----><!--]--></div>
    <script type="module" src="/document/assets/app-1b24ca8a.js" defer></script>
  </body>
</html>
