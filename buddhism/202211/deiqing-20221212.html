<!DOCTYPE html>
<html lang="zh-CN" data-theme="light">
  <head>
    <meta charset="utf-8" />
    <meta name="viewport" content="width=device-width,initial-scale=1" />
    <meta name="generator" content="VuePress 2.0.0-beta.59" />
    <meta name="theme" content="VuePress Theme Hope" />
    <meta property="og:url" content="https://github.com/dabaoqiang/document.git/buddhism/202211/deiqing-20221212.html"><meta property="og:site_name" content="文档演示"><meta property="og:title" content="促小师大义归家山侍养"><meta property="og:description" content="余少读史，窃慕程婴公孙杵臼之为人。 念曰:持此心为人臣子者，可谓不霟( hong水浪急 )所生矣。 及长出家，乃曰:吾佛为三界法王，四生慈父，苟能持二子之心，为弟子者，可谓不负己灵矣。 及读传灯诸祖机缘，见神光之断臂；船子之覆舟；百丈之于马祖；杨岐之于慈明。 叹曰:苟忘身为法，若诸老之为心者，何患祖道之不昌，法门之不振乎。 嗟夫！丈夫处世，既不能尽命竭..."><meta property="og:type" content="article"><meta property="og:updated_time" content="2022-12-22T08:10:51.000Z"><meta property="og:locale" content="zh-CN"><meta property="article:modified_time" content="2022-12-22T08:10:51.000Z"><title>促小师大义归家山侍养 | 文档演示</title><meta name="description" content="余少读史，窃慕程婴公孙杵臼之为人。 念曰:持此心为人臣子者，可谓不霟( hong水浪急 )所生矣。 及长出家，乃曰:吾佛为三界法王，四生慈父，苟能持二子之心，为弟子者，可谓不负己灵矣。 及读传灯诸祖机缘，见神光之断臂；船子之覆舟；百丈之于马祖；杨岐之于慈明。 叹曰:苟忘身为法，若诸老之为心者，何患祖道之不昌，法门之不振乎。 嗟夫！丈夫处世，既不能尽命竭...">
    <style>
      :root {
        --bg-color: #fff;
      }

      html[data-theme="dark"] {
        --bg-color: #1d2025;
      }

      html,
      body {
        background: var(--bg-color);
      }
    </style>
    <script>
      const userMode = localStorage.getItem("vuepress-theme-hope-scheme");
      const systemDarkMode =
        window.matchMedia &&
        window.matchMedia("(prefers-color-scheme: dark)").matches;

      if (userMode === "dark" || (userMode !== "light" && systemDarkMode)) {
        document.querySelector("html").setAttribute("data-theme", "dark");
      }
    </script>
    <link rel="preload" href="/assets/style-ae5f940b.css" as="style"><link rel="stylesheet" href="/assets/style-ae5f940b.css">
    <link rel="modulepreload" href="/assets/app-89f38714.js"><link rel="modulepreload" href="/assets/framework-41bf9881.js"><link rel="modulepreload" href="/assets/deiqing-20221212.html-470c9f5e.js"><link rel="modulepreload" href="/assets/deiqing-20221212.html-d367dc6f.js">
  </head>
  <body>
    <div id="app"><!--[--><!--[--><!--[--><span tabindex="-1"></span><a href="#main-content" class="skip-link sr-only">跳至主要內容</a><!--]--><div class="theme-container has-toc"><!--[--><!--[--><header class="navbar"><div class="navbar-left"><button class="toggle-sidebar-button" title="Toggle Sidebar"><span class="icon"></span></button><!--[--><!----><!--]--><a href="/" class="brand"><img class="logo" src="/logo.svg" alt="文档演示"><!----><span class="site-name hide-in-pad">文档演示</span></a><!--[--><!----><!--]--></div><div class="navbar-center"><!--[--><!----><!--]--><nav class="nav-links"><div class="nav-item hide-in-mobile"><a href="/" class="nav-link" aria-label="项目主页"><span class="icon iconfont icon-home"></span>项目主页<!----></a></div><div class="nav-item hide-in-mobile"><a href="/demo/" class="nav-link" aria-label="案例"><span class="icon iconfont icon-discover"></span>案例<!----></a></div><div class="nav-item hide-in-mobile"><div class="dropdown-wrapper"><button class="dropdown-title" type="button" aria-label="指南"><span class="title"><span class="icon iconfont icon-creative"></span>指南</span><span class="arrow"></span><ul class="nav-dropdown"><li class="dropdown-item"><h4 class="dropdown-subtitle"><span>Bar</span></h4><ul class="dropdown-subitem-wrapper"><li class="dropdown-subitem"><a href="/guide/bar/baz.html" class="nav-link" aria-label="Baz"><span class="icon iconfont icon-info"></span>Baz<!----></a></li><li class="dropdown-subitem"><a href="/guide/bar/" class="nav-link" aria-label="..."><span class="icon iconfont icon-more"></span>...<!----></a></li></ul></li><li class="dropdown-item"><h4 class="dropdown-subtitle"><span>Foo</span></h4><ul class="dropdown-subitem-wrapper"><li class="dropdown-subitem"><a href="/guide/foo/ray.html" class="nav-link" aria-label="Ray"><span class="icon iconfont icon-config"></span>Ray<!----></a></li><li class="dropdown-subitem"><a href="/guide/foo/" class="nav-link" aria-label="..."><span class="icon iconfont icon-more"></span>...<!----></a></li></ul></li></ul></button></div></div><div class="nav-item hide-in-mobile"><a href="/buddhism/" class="nav-link active" aria-label="憨山德清"><span class="icon iconfont icon-creative"></span>憨山德清<!----></a></div></nav><!--[--><!----><!--]--></div><div class="navbar-right"><!--[--><!----><!--]--><!----><div class="nav-item"><a class="repo-link" href="https://github.com/dabaoqiang/document.git" target="_blank" rel="noopener noreferrer" aria-label="GitHub"><svg xmlns="http://www.w3.org/2000/svg" class="icon github-icon" viewBox="0 0 1024 1024" fill="currentColor" aria-label="github icon" style="width:1.25rem;height:1.25rem;vertical-align:middle;"><path d="M511.957 21.333C241.024 21.333 21.333 240.981 21.333 512c0 216.832 140.544 400.725 335.574 465.664 24.49 4.395 32.256-10.07 32.256-23.083 0-11.69.256-44.245 0-85.205-136.448 29.61-164.736-64.64-164.736-64.64-22.315-56.704-54.4-71.765-54.4-71.765-44.587-30.464 3.285-29.824 3.285-29.824 49.195 3.413 75.179 50.517 75.179 50.517 43.776 75.008 114.816 53.333 142.762 40.79 4.523-31.66 17.152-53.377 31.19-65.537-108.971-12.458-223.488-54.485-223.488-242.602 0-53.547 19.114-97.323 50.517-131.67-5.035-12.33-21.93-62.293 4.779-129.834 0 0 41.258-13.184 134.912 50.346a469.803 469.803 0 0 1 122.88-16.554c41.642.213 83.626 5.632 122.88 16.554 93.653-63.488 134.784-50.346 134.784-50.346 26.752 67.541 9.898 117.504 4.864 129.834 31.402 34.347 50.474 78.123 50.474 131.67 0 188.586-114.73 230.016-224.042 242.09 17.578 15.232 33.578 44.672 33.578 90.454v135.85c0 13.142 7.936 27.606 32.854 22.87C862.25 912.597 1002.667 728.747 1002.667 512c0-271.019-219.648-490.667-490.71-490.667z"></path></svg></a></div><div class="nav-item hide-in-mobile"><button id="appearance-switch"><svg xmlns="http://www.w3.org/2000/svg" class="icon auto-icon" viewBox="0 0 1024 1024" fill="currentColor" aria-label="auto icon" style="display:block;"><path d="M512 992C246.92 992 32 777.08 32 512S246.92 32 512 32s480 214.92 480 480-214.92 480-480 480zm0-840c-198.78 0-360 161.22-360 360 0 198.84 161.22 360 360 360s360-161.16 360-360c0-198.78-161.22-360-360-360zm0 660V212c165.72 0 300 134.34 300 300 0 165.72-134.28 300-300 300z"></path></svg><svg xmlns="http://www.w3.org/2000/svg" class="icon dark-icon" viewBox="0 0 1024 1024" fill="currentColor" aria-label="dark icon" style="display:none;"><path d="M524.8 938.667h-4.267a439.893 439.893 0 0 1-313.173-134.4 446.293 446.293 0 0 1-11.093-597.334A432.213 432.213 0 0 1 366.933 90.027a42.667 42.667 0 0 1 45.227 9.386 42.667 42.667 0 0 1 10.24 42.667 358.4 358.4 0 0 0 82.773 375.893 361.387 361.387 0 0 0 376.747 82.774 42.667 42.667 0 0 1 54.187 55.04 433.493 433.493 0 0 1-99.84 154.88 438.613 438.613 0 0 1-311.467 128z"></path></svg><svg xmlns="http://www.w3.org/2000/svg" class="icon light-icon" viewBox="0 0 1024 1024" fill="currentColor" aria-label="light icon" style="display:none;"><path d="M952 552h-80a40 40 0 0 1 0-80h80a40 40 0 0 1 0 80zM801.88 280.08a41 41 0 0 1-57.96-57.96l57.96-58a41.04 41.04 0 0 1 58 58l-58 57.96zM512 752a240 240 0 1 1 0-480 240 240 0 0 1 0 480zm0-560a40 40 0 0 1-40-40V72a40 40 0 0 1 80 0v80a40 40 0 0 1-40 40zm-289.88 88.08-58-57.96a41.04 41.04 0 0 1 58-58l57.96 58a41 41 0 0 1-57.96 57.96zM192 512a40 40 0 0 1-40 40H72a40 40 0 0 1 0-80h80a40 40 0 0 1 40 40zm30.12 231.92a41 41 0 0 1 57.96 57.96l-57.96 58a41.04 41.04 0 0 1-58-58l58-57.96zM512 832a40 40 0 0 1 40 40v80a40 40 0 0 1-80 0v-80a40 40 0 0 1 40-40zm289.88-88.08 58 57.96a41.04 41.04 0 0 1-58 58l-57.96-58a41 41 0 0 1 57.96-57.96z"></path></svg></button></div><!----><!--[--><!----><!--]--><button class="toggle-navbar-button" aria-label="Toggle Navbar" aria-expanded="false" aria-controls="nav-screen"><span class="button-container"><span class="button-top"></span><span class="button-middle"></span><span class="button-bottom"></span></span></button></div></header><!----><!--]--><!----><div class="toggle-sidebar-wrapper"><span class="arrow left"></span></div><aside class="sidebar"><!--[--><!----><!--]--><ul class="sidebar-links"><li><!--[--><a href="/buddhism/" class="nav-link sidebar-link sidebar-page" aria-label="憨山德清"><span class="icon iconfont icon-discover"></span>憨山德清<!----></a><ul class="sidebar-sub-headers"></ul><!--]--></li><li><section class="sidebar-group"><button class="sidebar-heading clickable active"><span class="icon iconfont icon-discover"></span><a href="/buddhism/202211/" class="title">11月份记录</a><span class="arrow down"></span></button><ul class="sidebar-links"><li><!--[--><a aria-current="page" href="/buddhism/202211/deiqing-20221212.html" class="router-link-active router-link-exact-active nav-link active sidebar-link sidebar-page active" aria-label="促小师大义归家山侍养"><!---->促小师大义归家山侍养<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221214.html" class="nav-link sidebar-link sidebar-page" aria-label="将之雷阳舟中示奇侍者"><!---->将之雷阳舟中示奇侍者<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221216.html" class="nav-link sidebar-link sidebar-page" aria-label="示优婆塞易真潭"><!---->示优婆塞易真潭<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221210.html" class="nav-link sidebar-link sidebar-page" aria-label="示优婆塞结念佛社"><!---->示优婆塞结念佛社<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221209.html" class="nav-link sidebar-link sidebar-page" aria-label="示无生禄禅人(乙未夏日在圜中说)"><!---->示无生禄禅人(乙未夏日在圜中说)<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221213.html" class="nav-link sidebar-link sidebar-page" aria-label="示无隐桂禅人"><!---->示无隐桂禅人<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221217.html" class="nav-link sidebar-link sidebar-page" aria-label="示本淨贵禅人"><!---->示本淨贵禅人<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221211.html" class="nav-link sidebar-link sidebar-page" aria-label="示洞闻乘禅人"><!---->示洞闻乘禅人<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221215.html" class="nav-link sidebar-link sidebar-page" aria-label="示真遇禅人"><!---->示真遇禅人<!----></a><ul class="sidebar-sub-headers"></ul><!--]--></li><li><!--[--><a href="/buddhism/202211/deiqing-20221208.html" class="nav-link sidebar-link sidebar-page" aria-label="答郑昆岩中丞"><!---->答郑昆岩中丞<!----></a><ul class="sidebar-sub-headers"></ul><!--]--></li></ul></section></li><li><section class="sidebar-group"><button class="sidebar-heading clickable"><span class="icon iconfont icon-discover"></span><a href="/buddhism/202212/" class="title">12月份记录</a><span class="arrow right"></span></button><!----></section></li></ul><!--[--><!----><!--]--></aside><!--[--><main class="page" id="main-content"><!--[--><!----><nav class="breadcrumb disable"></nav><div class="page-title"><h1><!---->促小师大义归家山侍养</h1><div class="page-info"><span class="author-info" aria-label="作者🖊" data-balloon-pos="down"><svg xmlns="http://www.w3.org/2000/svg" class="icon author-icon" viewBox="0 0 1024 1024" fill="currentColor" aria-label="author icon"><path d="M649.6 633.6c86.4-48 147.2-144 147.2-249.6 0-160-128-288-288-288s-288 128-288 288c0 108.8 57.6 201.6 147.2 249.6-121.6 48-214.4 153.6-240 288-3.2 9.6 0 19.2 6.4 25.6 3.2 9.6 12.8 12.8 22.4 12.8h704c9.6 0 19.2-3.2 25.6-12.8 6.4-6.4 9.6-16 6.4-25.6-25.6-134.4-121.6-240-243.2-288z"></path></svg><span><a class="author-item" href="https://github.com/dabaoqiang/document.git" target="_blank" rel="noopener noreferrer">Mr.Dabaoqiang</a></span><span property="author" content="Mr.Dabaoqiang"></span></span><!----><span class="date-info" aria-label="写作日期📅" data-balloon-pos="down"><svg xmlns="http://www.w3.org/2000/svg" class="icon calendar-icon" viewBox="0 0 1024 1024" fill="currentColor" aria-label="calendar icon"><path d="M716.4 110.137c0-18.753-14.72-33.473-33.472-33.473-18.753 0-33.473 14.72-33.473 33.473v33.473h66.993v-33.473zm-334.87 0c0-18.753-14.72-33.473-33.473-33.473s-33.52 14.72-33.52 33.473v33.473h66.993v-33.473zm468.81 33.52H716.4v100.465c0 18.753-14.72 33.473-33.472 33.473a33.145 33.145 0 01-33.473-33.473V143.657H381.53v100.465c0 18.753-14.72 33.473-33.473 33.473a33.145 33.145 0 01-33.473-33.473V143.657H180.6A134.314 134.314 0 0046.66 277.595v535.756A134.314 134.314 0 00180.6 947.289h669.74a134.36 134.36 0 00133.94-133.938V277.595a134.314 134.314 0 00-133.94-133.938zm33.473 267.877H147.126a33.145 33.145 0 01-33.473-33.473c0-18.752 14.72-33.473 33.473-33.473h736.687c18.752 0 33.472 14.72 33.472 33.473a33.145 33.145 0 01-33.472 33.473z"></path></svg><span><!----></span><meta property="datePublished" content="2022-12-22T08:10:51.000Z"></span><!----><!----><span class="reading-time-info" aria-label="阅读时间⌛" data-balloon-pos="down"><svg xmlns="http://www.w3.org/2000/svg" class="icon timer-icon" viewBox="0 0 1024 1024" fill="currentColor" aria-label="timer icon"><path d="M799.387 122.15c4.402-2.978 7.38-7.897 7.38-13.463v-1.165c0-8.933-7.38-16.312-16.312-16.312H256.33c-8.933 0-16.311 7.38-16.311 16.312v1.165c0 5.825 2.977 10.874 7.637 13.592 4.143 194.44 97.22 354.963 220.201 392.763-122.204 37.542-214.893 196.511-220.2 389.397-4.661 5.049-7.638 11.651-7.638 19.03v5.825h566.49v-5.825c0-7.379-2.849-13.981-7.509-18.9-5.049-193.016-97.867-351.985-220.2-389.527 123.24-37.67 216.446-198.453 220.588-392.892zM531.16 450.445v352.632c117.674 1.553 211.787 40.778 211.787 88.676H304.097c0-48.286 95.149-87.382 213.728-88.676V450.445c-93.077-3.107-167.901-81.297-167.901-177.093 0-8.803 6.99-15.793 15.793-15.793 8.803 0 15.794 6.99 15.794 15.793 0 80.261 63.69 145.635 142.01 145.635s142.011-65.374 142.011-145.635c0-8.803 6.99-15.793 15.794-15.793s15.793 6.99 15.793 15.793c0 95.019-73.789 172.82-165.96 177.093z"></path></svg><span>大约 6 分钟</span><meta property="timeRequired" content="PT6M"></span></div><hr></div><!----><!----><div class="theme-hope-content"><h1 id="促小师大义归家山侍养" tabindex="-1"><a class="header-anchor" href="#促小师大义归家山侍养" aria-hidden="true">#</a> 促小师大义归家山侍养</h1><p>余少读史，窃慕程婴公孙杵臼之为人。</p><p>念曰:持此心为人臣子者，可谓不霟( hong水浪急 )所生矣。</p><p>及长出家，乃曰:吾佛为三界法王，四生慈父，苟能持二子之心，为弟子者，可谓不负己灵矣。</p><p>及读传灯诸祖机缘，见神光之断臂；船子之覆舟；百丈之于马祖；杨岐之于慈明。</p><p>叹曰:苟忘身为法，若诸老之为心者，何患祖道之不昌，法门之不振乎。</p><p>嗟夫！丈夫处世，既不能尽命竭力，以事人主荣名显亲，即当为法王忠臣慈父孝子，易地皆然，又何屑屑以事龌龊乎！故予自知，有向上事以来，此心翩翩，负超世之思。</p><p>即处樊笼游廛(chan)市，未尝不置身冰雪，千岩万壑中也。</p><p>隆庆初，予居龙河讲肆，识妙峰师，于稠人中，睹其貌悴骨刚，知为法器，虽未语而心许之矣。万历癸亥，余北游上都。</p><p>适遇于长安市，共坐龙华树下，一语而决生死。乃结伴同参，共游方外。</p><p>过河中，山阴檀越，延之道院数月。</p><p>是时宗尚童年，为沙弥。</p><p>明年余同妙师，入清凉。，置身万年冰雪中严寒彻骨，几死者数矣。</p><p>时予幸有自信之地，越丁丑山阴檀越，以书抵清凉。属宗从事法门，因著入槽厂，宗跃然负米采薪，履水踏雪，百务惟先，日夜无隙。</p><p>众皆推其精勤，然殊无短长。</p><p>越辛巳冬，奉慈旨，求皇储，荐先帝。</p><p>建大会于台山，日集万指。</p><p>宗独任点茶汤，昼则周旋不失一人。</p><p>夜则以余力课诵，余始心知其力能荷负，第未察其信根耳。</p><p>明年壬午春，台山会罢，余与妙师诀。</p><p>师曰:某即不能荷锡相从，柰何吊影长途乎？乃目宗谓此子可代执役。</p><p>因命宗曰:古人从师为法，誓死为期，尔其尽形竭力，傥中道志沮，当此生不面尔，其志之明发。即理策东西。</p><p>余同龙华老人，养痾于大行之障石岩。</p><p>宗只身以从，百务惟勤。</p><p>凡操食时，必侍立辍餐而后已。</p><p>察意之可否，以为忧喜。</p><p>予饱亦饱，予偶不欲食。</p><p>则涕泗交颐，亦终日不餐也。</p><p>余每每私察，久之如一日。</p><p>因谓龙华老人，此子天性纯孝人也。</p><p>子夏问孝，孔子曰色难，其是之谓乎。</p><p>明年癸未，余即东蹈海上。</p><p>藏修于崂山深处，人迹所不能至，神鬼之乡也。余因入那罗窟而居之。</p><p>披荆榛，卧草莽。犯风涛，涉险阻，艰难辛苦，不可殚述。</p><p>人不堪其忧，而宗实甘心焉。</p><p>余亦将谓老死丘壑，无复人世矣。</p><p>居三年丙戌，蒙圣天子诏。</p><p>为慈圣圣母颁大藏经，布天下名山，及二牢焉。余乃喟然叹曰，因缘障道，往哲痛心，福始祸先，前修明诫，意欲避之。</p><p>宗与同伴安桂二侍者，进曰:师即无意人世，岂不上念圣心，所以隆重法门，为斯民之福利乎！</p><p>余乃翻然念曰:惟我圣天子仁孝圣母慈恩，以法为社稷苍生福，某敢不竭躬尽瘁，以敷扬法化，上报圣恩。</p><p>法王忠臣，慈父孝子，实予所图。</p><p>第此海峤遐陬，故称蔑戾，苟不等心死誓。</p><p>何以转魔界而成佛土，尔辈试揣其衷，果能以法为心，毕命从事，则止之。</p><p>否则去之，无使异日。</p><p>作世谛流布，昧人天眼目也，安等唯唯。</p><p>进曰:师唯何人？此惟何事？愿师安意，以道自任，为法忘情。</p><p>我辈敢不视师为行止，余于是拜受慈命，克意建立，经营事务。</p><p>无论巨细，一切委宗。</p><p>而以安桂二人为知事，予但总其纲要耳。</p><p>上赖圣慈宠灵，不三年丛林告成。</p><p>法道聿兴，四方衲子日益至。</p><p>时则东海洋洋佛国之风焉，天人冥会，转化之机，盖亦神且速矣。</p><p>山门供众，法物毕备，秋毫皆出宗心，建立规模，居然不减在昔。</p><p>观者以为天降地涌将为东鄙法幢盛世永永福田也。</p><p>竖立未几，狂魔竞作。</p><p>己丑岁即遭侵挠，余所经涉，无论污辱，即祁寒溽暑，奔走于风尘道路。</p><p>冒生死之际者，不可指陈。</p><p>而此心一念孤光，未尝少易，宗辈之志愈益坚。三年如一日也。</p><p>或谓余曰:古人言到处家山，以师高致，道眼视此，不啻轻尘聚沫，柰何惓惓于此！</p><p>余曰:尝闻世之君子，以身殉国则死国，以身殉法则死法。</p><p>今蒙慈恩，以法见托，而且表扬圣孝，其事虽异，其命实均。</p><p>避难不义，弃命不忠，不义不忠，何以为法。</p><p>假而以此即有封疆尺寸之寄，苟临难而去之。</p><p>又何以自处，宁效死而弗去，不为苟生以失经。或者唯唯，顷亦魔风顿息矣。</p><p>又四年乙未，春二月。</p><p>衅从中起，以魔事为借资，致圣天子震怒，诏下金吾，逮及者众。</p><p>是时安已先去，宗与桂共婴此难。</p><p>余则以一死肩之，荷蒙圣恩诏遣雷阳。</p><p>于是冬十月，出长安，与宗别。</p><p>余观往事如梦游，亦未尝一语及世谛常情也。</p><p>宗送余河梁，余乃谓之曰:丈夫处世，固不恋恋为儿女态，况吾释子，学出情法者乎！</p><p>第尔从老人几二十年矣，老人固未尝以一语佛法累汝，不知汝于何处见老人乎！</p><p>宗稽首曰:宗自事师以来，自知愚钝，不敢外求，上不见有佛祖，下不见有禅道。</p><p>唯知作务供众生，于动静闲忙疾病祸患死生之际，止此一念，直观师心而已。</p><p>是故师生则生，师死则死。</p><p>余曰:我心无相，汝作么观？</p><p>宗曰:师心若有相，弟子则无今日也。</p><p>余乃大笑而别。</p><p>独携善侍者而南，明春三月抵雷阳，频岁饥荒。瘴疠大作，余坐尸陀林中。</p><p>毒气炎蒸，交攻而至。</p><p>殆者亦数矣，秋八月，奉檄来五羊。</p><p>昔之在门者，亦接踵而至余见则诟骂曰:尔等各有出生死路脚跟，谁无一尺土，见我何为？</p><p>皆痛斥而去。</p><p>顷之宗亦自蒲中万里相寻，躬事爨煮，无闲在昔。</p><p>粤省会亦遭疫疠，骸骼蔽野。</p><p>余命宗率人亲捡埋葬，不下万余，作津济道场以拔之。</p><p>会罢，促宗归曰:尔何恋恋于此耶？余生平志在忘生，以学出情法者，今虽荷戈行伍，何莫非佛事。</p><p>万里比邻，太虚咫尺，以法界海慧观之，了无去来生死之迹，又何嗟嗟作梦中颠倒耶！</p><p>但冀尔识心达本，以金刚焰，烁破历劫情尘，务使爱根习气缘影荡尽，毫无自欺。</p><p>如此可谓不负佛恩，不辜本有，方是老人不负汝处也。</p><p>否则抱佛而眠，犹不免为魔伴，况复守此幻身，而增空华障翳，究竟何为！</p><p>且尔父母师长，今皆老矣。</p><p>若弃彼取此，亦为法中之愚也，岂正信哉！</p><p>尔其行矣，幸为谢诸故人，生当重相逢，死则长别离，异日常寂光中，回视今日，犹作梦中事也。</p><p>尔其识之，无忘所嘱！</p><p>(丁酉仲春二十五日书于垒壁之旅泊齐)。</p></div><!----><footer class="page-meta"><div class="meta-item edit-link"><a href="https://github.com/dabaoqiang/document.git/edit/main/demo/theme-docs/src/buddhism/202211/deiqing-20221212.md" rel="noopener noreferrer" target="_blank" aria-label="在 GitHub 上编辑此页" class="nav-link label"><!--[--><svg xmlns="http://www.w3.org/2000/svg" class="icon edit-icon" viewBox="0 0 1024 1024" fill="currentColor" aria-label="edit icon"><path d="M430.818 653.65a60.46 60.46 0 0 1-50.96-93.281l71.69-114.012 7.773-10.365L816.038 80.138A60.46 60.46 0 0 1 859.225 62a60.46 60.46 0 0 1 43.186 18.138l43.186 43.186a60.46 60.46 0 0 1 0 86.373L588.879 565.55l-8.637 8.637-117.466 68.234a60.46 60.46 0 0 1-31.958 11.229z"></path><path d="M728.802 962H252.891A190.883 190.883 0 0 1 62.008 771.98V296.934a190.883 190.883 0 0 1 190.883-192.61h267.754a60.46 60.46 0 0 1 0 120.92H252.891a69.962 69.962 0 0 0-69.098 69.099V771.98a69.962 69.962 0 0 0 69.098 69.098h475.911A69.962 69.962 0 0 0 797.9 771.98V503.363a60.46 60.46 0 1 1 120.922 0V771.98A190.883 190.883 0 0 1 728.802 962z"></path></svg><!--]-->在 GitHub 上编辑此页<span><svg class="external-link-icon" xmlns="http://www.w3.org/2000/svg" aria-hidden="true" focusable="false" x="0px" y="0px" viewBox="0 0 100 100" width="15" height="15"><path fill="currentColor" d="M18.8,85.1h56l0,0c2.2,0,4-1.8,4-4v-32h-8v28h-48v-48h28v-8h-32l0,0c-2.2,0-4,1.8-4,4v56C14.8,83.3,16.6,85.1,18.8,85.1z"></path><polygon fill="currentColor" points="45.7,48.7 51.3,54.3 77.2,28.5 77.2,37.2 85.2,37.2 85.2,14.9 62.8,14.9 62.8,22.9 71.5,22.9"></polygon></svg><span class="external-link-icon-sr-only">open in new window</span></span><!----></a></div><div class="meta-item update-time"><span class="label">上次编辑于: </span><!----></div><div class="meta-item contributors"><span class="label">贡献者: </span><!--[--><!--[--><span class="contributor" title="email: chenqiang@snailgame.net">cheqniang</span><!--]--><!--]--></div></footer><nav class="page-nav"><!----><a href="/buddhism/202211/deiqing-20221214.html" class="nav-link next" aria-label="将之雷阳舟中示奇侍者"><div class="hint">下一页<span class="arrow right"></span></div><div class="link">将之雷阳舟中示奇侍者<!----></div></a></nav><!----><!----><!--]--></main><!--]--><footer class="footer-wrapper"><div class="footer">Dabaoqiang</div><div class="copyright">Copyright © 2022 Mr.Dabaoqiang</div></footer><!--]--></div><!--]--><!----><!--]--></div>
    <script type="module" src="/assets/app-89f38714.js" defer></script>
  </body>
</html>
