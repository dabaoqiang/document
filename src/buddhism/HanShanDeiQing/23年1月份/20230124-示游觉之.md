# 示游觉之

般若体性，人人具足，但以习气厚薄，故障有轻重之分，则人有智愚之别。

是知贪瞋痴爱现前，皆全体独露之时。

第为浊智流转，不自觉察。

所谓日用而不知也，嗟乎！圣人不异凡民，独其日用现前境界，纷拿交错之时，一眼觑透，不为所瞒昧欺夺耳。

由是观之，平等性智，念念现前，如大火聚，自一切境界洞然矣。