# 示曾生六符(壬寅)

圣人用心如镜，不将不迎，来无所粘，去无踪迹，以其至虗而应万有也。

故老子有言，不出户知天下，岂妄想思虑机变智巧揣摩所能及哉！

所谓廓然大公，圣人之心也。

古今智巧机变之士，自谓思无不致。智不可及。

故饰智自愚。是心光未透。本体未明。堕于无明妄想网中。而将以为智大。

若持萤火而与赫日争光也。

曾生志道。当以此自勉。