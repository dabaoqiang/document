# 示王鹿年(丁巳元旦六日)

王生鹿年，生长淮西。

来礼径山，谒老人乞语。

老人见其负义气而有慈心，因谓之曰。

子闻之，古有大力之人乎。敌人者愚，敌己者智，愚者常弱，智者常胜之道也。

圣人教人以不用为用。故曰，柔胜刚，弱胜强。

易曰，刚而能柔，吉之道也。

项羽拔山举鼎，力雄千古。

及败别虞姬，嘘唏泣数行下。

是能敌人而不能敌己者也。

圣示人直颜子曰。克己复礼为仁。

古今学者，皆知克己之语，而不能作胜己之业，岂智也哉。

王生有力于此，当不堕凡夫数可耳。